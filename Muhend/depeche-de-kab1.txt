Aṭas-aya nutni suturen abeɛda ad as-temmag lqaɛa n ugazun.
Akken ad ḍemnen kra n tɣellist i yiman-nsen.
Imi walan ɛeṭṭlen ayendin akk yimdebbren iɛeddan seg tɣiwant.
Ur d-lhin d waya ulamma d aqbur nezzeh unnar.
Am wakken i t-id-newwi yakan deg Uɣmis n Yimaziɣen.
llan heggan yilemẓiyen n taddart-a ula d yiwen n uberriḥ d ameqqran.
Ideg i d-cektayen ɣef uɣilif-nsen.
Gar wayen ṭṭalaben daɣen yinaddalen n tɣiwant-a ɣef wayen yerzan annar-a.
D lebni n yimeḍqan n yiɣimi i yimnezzhen akked usbeddi n texxamin n usuccef d ubeddel n tmelsiwt.
Deg tirza-ines yezrin deg duǧember.
Iger lwali n Bgayet tamawt i txessast-a.
Yerra i tiɣri n yilemẓiyen-a.
Mi yessuter deg unemhal n yilemẓiyen d waddalen n Bgayet ad yesseqleɛ s tazzla ulɣu n tiɣri.
I tikci n usenfar-a i yerzan taduli n unnar n Lberj n Mira s ugazun.
Ɣef wawal n teɣbalut-nneɣ.
Yesseḥres lwali ɣef beddu n yiqeddicen deg wussan-a.
Akken ad afen iman-nsen deg taɣult-a yilemẓiyen n temnaḍt-nni.
Rnu yessuter deg uselway n tɣiwant n Tsexriwt.
Ad as-d-iheggi taferrawt tatiknikt ideg ara d-ddun akk lecɣal iwumi yesra unnar-a aɣiwan.
Am ureqqeɛ n tseddarin n yimferrǧen akked texxamin n ubeddel n tmelsiwt.
Ttraǧun kan yilemẓiyen n temnaḍt-a.
Ad yettwasemres kullec deg unnar akken ur yettɣimi wawal d amiru ideg ɛyan yakan.
Imi beggnen-d aya aṭas n tikkal deg tigawin meṛṛa i gan deg wayen iɛeddan.
I lmend n usmekti n umulli wis tlata u settin n tlalit n umedyaz d ucennay neɣ anaẓur aqbayli amḥaddi Lwennas Matub.
Thegga-d tesdawit n Mulud Mɛemri n Tizi Uzzu yiwet n temlilit tussnant taɣelnawt.
Win ara yeddun ɣef teɣzi n sin wussan-agi.
Ad tebdu s wudem unṣib seld azekka n larebɛa tlata u ɛecrin deg yennayer zuǧ alaf u tteɛtac.
ad tessali azekka-in n lexmis ṛebɛa u ɛecrin deg waggur-agi ideg nella.
D tazeqqa n yisaragen n tesdawit Ḥesnawa.
Ideg ara d-tili temlilit-agi tameqqrant ara yilin d tajmilt i urgaz-a yefnan tudert-is i uẓar amaziɣ.
D timlilit ara d-yawin awal ɣef tudert neɣ tameddurt n Lwennas Matub.
gar tnagiyin d temsal yerzan timeɣnest-ines ɣef tmagit d yidles amaziɣ akked yizerfan n umdan.
Ad ilin daɣen yisaragen ɣef tmedyazt-is d yisefra-s,
ama s tezrawin n unadi neɣ s tselḍin n yimussnawen n tmedyazt.
Am wakken diɣ ara d-ilin yisaragen ɣef uẓawan akked ccna n uḥeddad n wawal aqbayli.
yefkan tudert-is d yiman-is d asfel ɣef tmurt n Leqbayel.
Yetturaǧu ad d-ilin wazal 34 n yisaragen sɣur ugar n rebɛin n yimussnawen d yiprufisuren akked yidukturen n tesdawiyin n tmurt.
Amur ameqqran n yimsaragen.
Ad ilin seg tesdawit n Tizi Uzzu.
Ɣef wakken i t-id-yenna Mass chemakh Said i yellan d aselway n teseqqamut tussnant n temlilit-a.
Yenna-d: “Mi ara texdem tesdawit kra n temlilit.
Ilaq ad tesban tizemmar d tmussniwin n yimussnawen d yimnadiyen-is.
Ad yili umeslay s telqayt deg teywalin d yisaragen n temlilit-agi.
Ama ɣef wayen i d-yewwi d amaynut deg uẓawan n cceɛbi.
Ama ɣef umawal yesseqdac deg tezlatin-is.
D tasleḍt n tmedyazt-is s tussniwin yemxalafen ara yawin aḥric ameqqran deg yisaragen-agi: tasnamka,tasekla.
Am wakken daɣen ara d-yili wawal ɣef tmeddurt-is, d tira-ines n udlis-nni Aɣewway.
Am wakken diɣ i yetturaǧu ad as-yettunefk warraz n usmekti.
Ass n lexmis ṛebɛa u ɛecrin deg yennayer zuǧ alaf u tteɛṭac.
Imi ɣef wakken i t-id-yenna uduktur Saɛid Cemmax.
Am winna i d as-nefka i Lewnis At Mengellat.
Imi Matub, ulac-it gar-nneɣ.
Dɣa, ad as-nefk arraz-agi n usmekti.
I lmend n wayen i d-yefka d agerruj i yidles amaziɣ.
Imḍebber amezwaru n tesdawit n Tizi Uzzu.
Win ara yilin d aselway n yiseɣ n temlilit-agi tussnant.
Ma d aselway n temlilit.
Ad yili d Mass Musa Imarazen.
Imḍebber n tezdayt n tsekliwin d tutlayin n tesdawit n Tizi Uzzu.
Iswi d umaynut n temlilit-a.
Ma d iswi n temlilit-agi.
Ɣef wakken i t-id-nnan yimsuddsen-agi deg wulɣu-nni n temlilit.
Ad yili d asissen iwatan ɣef wayen akk i d-yefka d wayen i d-yeǧǧa Matub.
Ama d aẓawan neɣ d isental iɣef yessefra akked talɣiwin swayes yessefra.
D tagnit ara d-yesddukklen imussnawen d yiselmaden d wid yakk iḥemmlen Lwennas.
D tagnit daɣen n tmussni d tussna.
Imi ad yili ubeddel n tmuɣliwin d tmussniwin ɣef urgaz-agi ameqqran.
Ma ɣef umaynut n temlilit-agi.
Iberreḥ-d Mass Cemmax: Ad d-ilint tɣuriwin timaynutin ɣef tmedyazt d ccna n Matub Lewnnas.
Ɣer tama n waṭas n umaynut-nniḍen i yetturaǧun ad yili deg temlilit-a.
Gar-asen arraz-agi n usmekti.
Ma ɣef tegnatin ideg yetturaǧun ad tili temlilit-agi.
Ikemmel yenna-d umsasten-nneɣ: “Merra tignatin d ttawilat.
Ttwaheggan sɣur imḍebber amezwaru n tesdawit n Tizi Uzzu Mass  Ḥmed Tessa.
Yetturaǧu ad tɛeddi deg tegnatin yelhan.
Ad d-nesmekti kan, belli tella-d yakan yiwet n temlilit tussnant tagraɣlant.
I d-yellan ɣef leqdic-is deg tesdawit Ɛebd Erraḥman Mira n Bgayet.
Deg wussan n tteɛṭac, ɛecrin akked waḥed uɛecrin deg Yunyu zuǧ alaf u tmenṭac.
