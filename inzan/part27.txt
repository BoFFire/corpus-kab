D lḥila!
Ass wass.
Err abbur!
Teččuṛ-as.
Ih wehh-it.
Ṭṭef imi-k!
S uqeṛṛu-k!
Cehhed yes-s!
Ddac, ddac!
Yuker aḍaṛ.
Bla mziyya.
Ifka mayna.
Ččiɣ, swiɣ.
Yekkat uzal.
Ɛeṛqent-as.
Ittak afus.
Iga  tagant.
A yahdum-ik!
Ccib n tmes!
La mzeyya-k!
Zzux, lfux!
Akka imir-a.
Ičča lḥelba.
Ṛṛay d lɛic.
Udem ubaqac.
Cci, mexluf.
Tura ixeṛṛef.
Ulac uɣilif.
Iḥma useqqi.
Imseḥ wawal.
Yeẓẓad awren.
Ifka azuɣer.
Insa waḍu-s.
Ifhem s tiṭ.
Am rrezg-ik!
Yif-it Ṛebbi.
Ccib lmeḥṛuq!
D tasa uṛumi!
Ddez aḍaṛ-ik!
Ḥaca imir-n!
Qeṛṛiḥ diddi!
Teḥma lmissa.
Ur yeqqirṣ uyeddid, ur nɣilen waman.
Icneɛ, ifẓeɛ sakin yerwel.
Yenɣa-t ccreɛ.
Izla-k ccreɛ.
Ssuq ṣṣbeḥ.
Yeqqim abeḥri, tili.
Ad iḥlu qasi, ad yečč imensi.
Tḥucc, teḍfi.
Iteffeẓ awal.
Tirẓi ubuqal, ala iceqfan i d-yegran.
Yuɣal ar din.
Tečča-t tmes.
Yewwi tudayt.
Iṛuḥ deg-sent.
Isɛa taxabit.
Yurga tafsut.
D bu tmegṛaḍ.
D lqaɛ usafu.
Iḍṛa umeɣṛiw.
Ḍliɣ akk abux.
Iɣli yiṭij-is.
A k-inzu lxiṛ!
Aɣyul anezzaf!
Berz-iyi awal!
Bru-d i yilli!
Cerref, ixlef!
Ddu d uḍaṛ-ik!
Incew, a Faaṭi!
Inna-d : Mmuh!
Ẓečč aqeṛṛu-k!
Ẓečč tadxent!
Icudd ufus-is.
Isum taktunya.
Iwwet-it baɣa.
Tekkat lǧayḥa.
Teqqed, teḥla.
Tsum-it lqaɛa.
Ṭṭbiɛa teḍbeɛ.
Lmal, mucafaɛ.
Ikerri d acaraf.
Lbuq-is iffeɣ.
Myeẓẓan ilili.
Ṛqiq am iẓḍi.
Sseb si temẓi.
Lehduṛ baṭel.
Lmal d amalal.
Zzewɣen adfel.
Aman, d laman.
D bu warwayen.
D mm tguriwin.
Isers aseggan.
Nneɣlen waman.
Xeṛben wulman.
Ẓeṭṭef-as lbuq.
Ičča-t unazir.
Iwwet agejdur.
Inɣa-t uqaceṛ.
Icab am yilis.
Iffeẓ iles-is.
Ifreg iman-is.
Iḥma ṭṭbel-is.
Isfi-d wul-is.
Tɛedda fell-as.
Iqfel useksut.
Teɣleb tajṛadt.
Iččuṛ-iyi tiṭ.
Ičča deg iflu.
Irkeb-it waḍu.
Ittaɣ, iznuzu.
Teččiḍ mseblu.
Iḍla-yas abux.
Aḥiwel, aɣiwel!
Aḥuddu, aḥunnu!
Cudd icifaḍ-ik!
Ddez agerz-ik!
Lekdeb iḥemmeq!
Ifna-t uɣeṛṛeq.
Ičča-tt, teḥma.
Iɛedda am nnda.
Laṣel di tmira.
Ifka-tt i lǧib.
Bbi, neɣ ɣebbi.
Ibecc-it Ṛebbi.
Imsex-it Ṛebbi.
Tasa tettqiṛṛi.
Ḥaca tamart ik.
Inneḍ-aɣ lḥesk.
Baṭel d lbaṭel.
Illa deg wawal.
Illa di lemtel.
Mseblaɛen awal.
Myejlaqen awal.
Uzzal d amalal.
Iṭṭeḍ-ik uzrem.
Uqmen-as algam.
Ifat-wi ifuten.
Iḥṣel di lukan.
Ikcem ɛamṛayen.
Issers aseggan.
Izad wi izaden.
Nettlemmim kan.
D aqcic n ccuq.
Iga deg-s annar.
Lxiṛ d amengur.
Akal d amassaṛ.
Iwwa zzbib-is.
Ifsi waggus-is.
Immut nnzuɛ-is.
Iqḍeɛ-as layas.
Rṣan iẓuṛan-is.
Teksa taɣaṭ-is.
D bab n tṛamit.
Irka di ddunit.
Yuẓam tawaṣult.
Lḥut ičča lḥut.
Ibedd-as seksu.
Ibren yiles-iw.
Ad d-aɣen umsix.
Yessebṛaḍ ibẓaẓ.
Ssmaḥ  n tudert.
A lɛecc n lqaɛa!
A leṣlaḥ, ṛwaḥ!
Bbi-yas-d, awal!
D argaz u nnefṣ!
D argaz d uzgen!
Ddnub, i yiri-k!
Ṛuḥ ad teddudiḍ!
Terwi, tebberwi!
Tissirt n wawal!
Iqquṛ am yiddew.
Iɣza-yas lberka.
Yessemɣaṛ tisra.
Iṭṭes di tmejja.
Mlaqacen lhedṛa.
Aɛebbuḍ d arɣib.
D iḍes n umcic.
Ičča tiṭ n lɛid.
D aṛaṭiw uyaziḍ.
Iqmec-as icifaḍ.
Iwwet di rrayeɛ.
Ajlal yif lɛelf.
D alɣem aɛeẓẓug.
Lbaṭel azeggaɣ.
Iɣli yizi s iɣi.
Iɣṛa di demyaṭi.
Tiṭ-ik d awermi.
Areṭṭal ittuɣal.
D lqedd ucacfel.
Iṭṭes ɣef wawal.
Ttif awal ɣef nnwal.
Ḥaca lmuṣenntin.
Iṛṛeẓ wi gxicen.
Isfel-it cciṭan.
Issen, ur issin.
Ixneq-it wuccen.
Mceččen izerman.
Mseččen izerman.
Seṛqem-as iḍudan.
Asaɣur d abaɣur.
Imečč d amuddir.
Fkiɣ-as lkaṛ-is.
Ḥman waman-is.
Heggan waman-is.
Hraw userwal-is.
Iwwi d iman-is.
Ijbed ar yemma-s.
Ittagad tili-s.
Iṭṭeḍ-itt mmi-s.
Ṛqiqet liḥala-s.
Amdan bu tiɣiṛt.
Iwqem tamekrast.
Tefka-t tebburt.
Tidet wezzilet.
Ɛzizet temgeṛṭ.
Fad inɣa aɣunfu.
Iǧǧa-t d abandu.
Iɣli, am uɣeddu.
Igmer ddaɛwessu.
D anyir ugenduz.
A rrbeḥ, a tafat!
Abbuh, a lmumnin!
Beẓẓed-iyi abrid!
D tasa n umṛabeḍ!
Ḥukk-as taẓunẓut!
Leḥnak n taǧǧalt!
Sself i wudem-ik!
Ẓerfed taderkunt!
Iqquṛ uqeṛṛuy-is.
Cerken di lbaḍna.
Ddunit d lmaɛira.
Mseṭṭalen timira.
Tabṛujt n ṛṛeḥma.
Tadukli i ṛṛeḥma.
Ur ihan i lihana.
Leɛtab i ttneḥsab.
Iwḥel-as uburur.
Yuqeɛ-as uburur.
Iwḥel-as uqeṛquc.
Ixedm-it d aḥbac.
D uḍuḍ af leḥyuḍ.
Myeqmacen icifaḍ.
Tewwet-it s nnuɛ.
D aneɛṛuḍ uwasif.
Laẓ ur isɛi nnif.
Leḥṛam d aseṭṭaf.
Tamusni d aɣilif.
Tidet tessendaf.
Innser di tezdeg.
Imlal wabbu-nneɣ.
S wannuz d yiseɣ.
Isexṛeb-as leryaḥ.
Akken ibɣu yilli.
Am yizi af tfidi.
D ifelfel atunsi.
Iwwi-yi d Ṛebbi.
Ibekkem-it Ṛebbi.
Icemmeɛ-it Ṛebbi.
Ileḥḥu tifiṛeqsi.
Nebzeg, ur neksi.
Zelgen wussan-ik.
Isers deg-s anzel.
Ittaf d tifucal.
Ttif ṛṛay, uzzal.
Ibedd af tfednin.
Igezm-as anzaren.
Mseḥṛaqen taswin.
Sin ugaren uccen.
Teɣli am ubeḥnuq.
Ḥaca ulac i dir.
Yers fell-as lbur.
Lxatima am yiger.
Icuff-as aqenduṛ.
Issew-iyi lemṛaṛ.
Ad tkerseḍ absis.
Iḍfi tawacult-is.
Iffeẓ cclaɣem-is.
Igrurej uxxam-is.
Iwwet lmeǧhud-is.
Teɣli tesɣaṛt-is.
Tensa teftilt-is.
D azduz n tḍabit.
Ičča-tt meṛṛiɣet.
Iḥuǧǧ di tbaḍnit.
Ifser, am uɣeddu.
Ittbeccic tignaw.
Issames-iyi abux.
Iseggex lɛaqel-is.
D ayagi i yi-fnan!
Ṭṭef di tamart-ik!
Tewwet-ik lmeɣwla!
Ur illi d aɛezzam!
Ur iswi tamuzzunt!
Yenna-d tazemmurt!
Ẓeṛṛeẓ akin fell-i!
Cuffen-as abeṛnus.
Idda yas di lebɣi.
Ikeččem timkečmin.
Aẓar ittabaɛ tara.
Yuɣ-itt, mkwemmda.
Kksen-as tasummta.
Nnif iḥwaǧ lḥeṛma.
S wannuz, u ṭṭaɛa.
Irbeḥ aḥmam aɛṛab.
Laẓ ur isɛi aḥbib.
Aceggeɛ d aṛeggeɛ.
Iǧǧa-yi d lmeṣnuɛ.
Tga tiqit abellaɛ.
D axenfuc n yilef.
Nnif izwar lexṛif.
Ttif nnif, lexṛif.
Am ulɣem aɛeẓẓug.
Itess seg umeẓẓuɣ.
Ṛwan igudar acriḥ.
I icebḥen, d isɣi.
Inisi deg-s imensi.
Lmedheb yugar cci.
Tizelgi, ula sani.
Ur iwwi, ur irri.
Aqcic-agi d lmesk.
Iwwet-it buberrak.
S lbeṛhan uḥernuk.
Tiṭ-ik di tmiḍt-ik.
Zzelt ičča baylek.
Irra tablaḍt i wul.
Isɛukkuz deg awal.
Seg wakal, s akal.
D aɛenqiq n uzrem.
Iqqim, ayen iqqim.
Isḥeṛq-as claɣem.
Isum-it, am uzrem.
Mqeṛṛacen cclaɣem.
Msenfalen s yidim.
Aman-is la ḥemmun.
D aɣebbaṛ s allen.
D aqeṛṛu n lemḥan.
Heddṛen ur faɛlen.
Igrurez, am ilɣan.
Issemɣi-d acciwen.
Ixṛeb wayen yuran.
Leḥmeq, si cciṭan.
Msanfen i iberdan.
Msenɣalen iẓeṛman.
Zwin leǧyub-nnsen.
Immečč, d amuddir.
Iseggex d ugadir.
D ttebcira l-lxiṛ.
Ifka-yas ddekkaṛ.
Myegren tiɣemmaṛ.
Ɛaddan iḍaṛṛen-is.
Gar cwiṭ, d waṭas.
Ileqqwḍ tiram-is.
Ism-is, d awal-is.
Issehrew tuyat-is.
Iteddu, ittmuṛḍus.
Iuli wass, fell-as.
Liman iḥedd tilas.
Tenquqel nneyya-s.
Tezzer tewṛiqt-is.
Beddeɣ di tcihant.
Irra-yas takmamt.
Iteddu xmat, xmat.
Iwḥel di tballaɣt.
Lqut-agi isseḥnat.
Sdukklen taseksut.
Tamgaṛḍt-is ṛqiqet.
Teddem-it tsiwant.
Zzit tettara lqut.
Issers-iyi tucwiḍt.
Ičča tiṭ n bururu.
Ttif lmut wala azaglu.
Ittwamseḥ yism-iw.
Ixef-ik deg uwlew.
Amaẓuẓ, d amaɛzuz.
Ičča ṛebɛin faṛeẓ.
Inza  fell-am wawal.
Awer d am teǧǧuǧeg!
Ay tṛemleḍ a lqaɛa!
Fiḥel ṭaṭa, baṭaṭa!
Ɣeṛṛeb, neɣ ceṛṛeq!
Ini : qwej neɣ bej!
Ur ttnamar di lqut!
Ẓeṭṭes ɣef ikaɛruren!
D ifadden n wuffal.
Ḥkiɣ i udɣaɣ, ifsi.
D abekkuc n ṛṛeḥma.
Iwweḍ axxam n bda.
Ifsa rrebg i tlufa.
Ifsi rrebg i tlufa.
Inna akka, d wakka.
Iṛwa uɣbub tasumta.
Isseblaɛ timeṛẓuga.
Kra illa, kra irna.
Lehduṛ sɛan tilisa.
Lehna teḍmen leɣna.
Mkul awal s nnehta.
Tekcem-it lmudawala.
Efk as aman i tala.
Tewser d mm laɛyub.
Tikli-s d asqeṛdec.
Ur iḥṛic, ur iḍric.
Iṛecceḥ am uyeddid.
Kkateɣ, zhan wiyaḍ.
Tɛadda tiṭ di lxiḍ.
Ulac tuggi ur ncaḍ.
Ttif nnif wala iḥerrif.
Ibubb ini azeggwaɣ.
Ittsawam, ur ittaɣ.
D lxalat n yih wah.
Aɣaref d bu ccwami.
Ar d iǧǧuǧeg ilili.
Ḥkiɣ i udɣaɣ, ifsi.
Lɛali ittnuzu ɣali.
Ttif mṛeḥba wala tixsi.
Ttif lḥewj wala laɛwej.
Mi k-iḥuza, ičča-k.
Am takurt n udfel.
Aslaɣ ibeddu daxel.
Awal isefsay uzzal.
Ulac adfel azeqqal.
Mi tefra, ad neẓdem.
Atan gar icangalen.
Ccfawa, deg ulawen.
D axxam n tezyiwin.
Iccelqaf imeslayen.
Iḍaṛṛen d ibubiden.
Irna aḍar fell-asen.
Irra luḍa d asawen.
Lehduṛ-is d lmizan.
Tiṭ uyaziḍ s irden.
Ur iggan, ur isgan.
Wagi d afeqluj kan.
Ilsa talaba n sser.
Izzi amrar i udrar.
Udi yuɣal d asafar.
Sgunfu deg talwit.
Ad yeg Ṛebbi iɣessan-is deg talwit.
Ad wen-d-yeǧǧ Ṛebbi lbaṛaka.
Ad wen-d-yazen Ṛebbi Ṣbeṛṛ.
Ad k-itub Ṛebbi.
Ad fell-ak isal xiṛ.
Lxiṛ, ar zdat uḍaṛ.
Nḍuɛ Ṛebbi, nesbeṛ.
Awal ajdid iteqqes.
Fkiɣ iḍudan i tmes.
Ɣeṛṛbent wallen-is.
Ikkat izan s rrṣas.
Ikker-d ubasin-is.
Ikker d ubasin-is.
Irennu lgaz i tmes.
Ṭṭbiɛa s teggerses.
Ittcelliḥ am udles.
Yuɣal ar tiqqaṛ is.
Yuẓam seddaw yiles.
Meqqeṛit lexbuḍ-is.
Teččuṛ tcekkaṛt-is.
Teqqeṛs tculliḍt-is.
Teqqeṛṣ teylewt-is.
Ṣṣufṛen iḍaṛṛen-is.
D tawenza tuɛkist.
Iles isseɛdal-itent.
Iseṭṭel-iyi tamart.
Yurew-d tamellalt.
Lmut d tamassaṛt.
Tekka-yi-d seg-sent.
Teṭṭef-iyi temrart.
Ttemsafarren tagut.
Ttif lehna wala tawant.
Iger fell-as tacḍaḍt.
Am tecḍaḍt n bururu.
Ayaziḍ ičča afalku.
Lbaz infa-t bururu.
Ṛṛay, ɣuṛ bu usaku.
Ula d uzzal iḥeffu.
Seḥḥi llah, beden-ik!
Lefḥul  ur ddarayen.
Ad icab, ad iwallef!
Aqeṛṛu-w d aferḍas!
Aql-iyi di lemṛemma!
I iṛuḥen, ur teddiḍ!
Ma teqqneḍ, sseɣṛes!
Wwet azrem s aqeṛṛu!
Zizweḥ, eṛẓ acbayli!
Yuɣal d taɛeqquct.
Kul ccedda s talwit.
Ad mmteɣ, ddwa illa.
Am tadimt, am lḥila.
Ccix ur iqqaṛ: ala.
Friɣ lḥebb ɣef takka.
Iger itett zzerriɛa.
Iɣṛem aɣyul s teḍṣa.
Iḥfa yimi, si tmenna.
Ikker usyax di luḍa.
Ilul-d, yuɣ abeqqa.
Iṣufeṛ, ṣṣfeṛ n bda.
Yuɣ itent, mkemmda.
Yugar ujgagal, tara.
Ṛwan lexnazer taḍsa.
Ttif lḥeṛma wala nneɛma.
Ttif tuzzma wala tuffra.
Leɛtab ur ittwaḥsab.
Isem-is inuda leɛṛac.
Tameṭṭut mm ubuḥcic.
Ittjellib am ukured.
Lkimya tekkat abrid.
Aɣyul inehheṛ wayeḍ.
Awal ittawi-d wayeḍ.
Ikkat argaz s wayeḍ.
Ittcehhid s uzelmaḍ.
Ṭṭes, tenneqlabeḍ.
Awḥid, inɣa-t ccṛaɛ.
Leḥder yugar leqḍaɛ.
Ɣef nnif, yeɣli wadif.
Yejjaɛṭet am uṣefṣaf.
Iṭṭes-as ɣef wuḍṛef.
Anez-iyi, ad k-anzeɣ.
Am aman, akked yiɣi.
D iflu ur nettseqqi.
Iwwi zzit deg isni.
Iɣunza-yi, d aḥeṛfi.
Iṛwa ubujad tamuḍli.
Iwwet kan s lehwi.
Lqum iceṛṛeḍ awezɣi.
Mi yelluẓ, ad iɣenni.
Tasusmi tif tamusni.
Tezgiḍ ɣef ussan-ik.
Fkan tiffaf i uɣyul.
Iheddeṛ ḥafi, baṭel.
Win iṣebṛen, ittnal.
Iwwi tafat s wudem.
Ad yečč, ad iẓẓiẓen.
Am lmal, am imawlan.
Fniɣ, iɣes, idammen.
Imeslay-as iquṛanen.
Issuffeɣ-d taciwin.
Laman wwin-t waman.
Laẓ d war imeẓẓuɣen.
Lehduṛ-is snuddumen.
Msenṣalen tiɣeṛdin.
Ttif sser wala tiserfin.
Ttif urawen wala imawen.
Tuɣal luḍa d asawen.
Yir lqut ur issawan.
Yuɣal-iyi d aṛejjaq.
Tuɣal-iyi d abeɛɛuq.
Isɛa amalu, asammer.
Cceṛ, iɣleb-it lxiṛ.
Ddunit, d mm leɣṛuṛ.
Iffeɣ fell-as waɛbaṛ.
Yuɣ lḥut, di lebḥeṛ.
Yuqa lḥut di lebḥeṛ.
Iwwet-it-id s nnquṛ.
Anida tufeg ay ters.
Axeṛṛaz inɣan mmi-s.
Dduklen iḍudan n ufus.
Iddez timaddazin-is.
Issen yiẓḍi yall-is.
Itett di cclaɣem-is.
Ittbeccic ijufaṛ-is.
Lḥiɣ i ḥafi d ugris.
Taɣawsa tif azal-is.
Ttfuh iɣleb aḥlalas.
Ad iddu di tcekkaṛt.
Allen-iw di tzulixt.
Amḥaddi d tabburt.
Yugar cceh, tawaɣit.
Kul ccedda s talwit.
Laẓ ur isɛi tinzert.
Lbaḍna n at tessirt.
Lefḥul ṛwan tawaɣit.
Lqedd-is am tbiqest.
Tṣaḥ-it-id tegwnitt.
Xdem lxiṛ, tettuḍ-t.
Gmas uzaglu d kennu.
Ikcem dderb n meḥyu.
Ttu lhemm, ad k-ittu.
Uleqṛaṛ ad d-innulfu.
Ur ittaɣ, ur iznuzu.
Iḥseb-iyi d axeclaw.
Ikṛeh-it umejnun-iw.
Tasa tɣucc ay turew.
Skud nettidir, nsell.
Ṣṣran n muc d aqeffu.
Izzenz adrum s uɣrum.
A wi iddan deg imi-k!
Ay gar-ak d lḥuṛat-is!
Ḥuf, ḥuf, am uweṭṭuf!
Welleh, ad iyi-ilzem!
Ur qṛib, ur ɛla ḥal!
Ṣṣer leɛyub, a yakal!
Leḥḥun, iɣiṛ ɣef yiɣiṛ.
Nṭel leɛyub, ay anil.
Am idrimen di sselfa.
Axir llesqa, tazeqqa.
Cwiṭ illa, aṭas irna.
D asemmaḍ am tgersa.
Iggujel, baba-s illa.
Iɣṛem aɣyul, s teḍṣa.
Iḥṣel uxlul di lɣiḍa.
Iwḥel uxlul di lɣiḍa.
Lefhama tugar ssɛaya.
Lefqeṛ itekkes lhiba.
Lmal ittban di lexwa.
Lxawa tettegg leǧhada.
Tettru tasa ɣef tasa.
Ufrik ur iqqin, iḍsa.
Yal tirect s ukwerfa.
Yir lɛella tuɣ lalla.
Agellid idda d arbib.
D tiyita n qli u qleb.
Ifka-yi iɣes ucekkab.
Axxam ajdid issewḥac.
Ibellireǧ ixla lɛeṛc.
Inger qeccuc, meccuc.
Lḥif illa, lɛaṛ ulac.
D tawejjiṭ uqelwac.
D anagem, yinɣa fad.
Ičča tajeḥniḍt n lɛid.
Am win ineǧǧɛen lḥiḍ.
Ffeɣ beṛṛa, timɣureḍ.
Ittɣaḍ usgen asemmaḍ.
Kul aɛeggal s uyaziḍ.
Laɛqira ur tessuṭṭuḍ.
Aḥezzeb yugar leqḍeɛ.
Ad d-ifk ugudu lexṛif.
Afus n Ṛebbi ɣezzif.
Ad ak-ɛebbin, mezleg.
Ɛuẓẓgeɣ, ar wur ɛniɣ.
Iwṛet-iyi, ur mmuteɣ.
Ikkes ẓẓerb, i umṛaḥ.
Iwweḍ laɛfu n Ṛebbi.
Iwwi zzit deg yisni.
Iceṛṛeɛ deg wur yelli.
Iɛetteb kan d aḥeṛfi.
Imlal qeḍṛan d ilili.
Lɛaṛ iteddu am teṛɣi.
Lɣeṛba teḥkem fell-i.
Lḥiɣ ɣef tergin ḥafi.
Nelluẓ irgazen lɛali.
Sɛaya tedda d tmusni.
Tabburt uẓekka telli.
Tafunast: iɣi, imɣi.
Ttif laẓ wala yir imensi.
Inneḍ yis-neɣ lḥesk.
D tixsi ay n udem-ik.
Ad d-teffiḍ di camlal.
Aɣyul ittḥazam aɣyul.
Anda yedden i yeẓẓul.
I iceṭṭḥen d aserwal.
Yuker lḥaǧ mi yeẓẓul.
Iwala itran deg uzal.
Iwwet ddunit s rrkel.
Lḥila n ṣṣbeṛ tenfel.
Rriɣ-as tablaḍt i wul.
Skud nettidir, nsell.
Ur qrib, ur ɛla ḥal.
Iteddu tikli n yizem.
Seksu yeɛrek d aɣrum.
Ttaṛ uɛudiw ɣef ulgam.
Ad yirẓ akufi n ibawen.
Anda llan, ay rennun.
Atan ɛeryan, jeryan.
D afeṭṭaḥ n lembaḍen.
D alim gar iqellalen.
D ameḍṛuṛ i yettnadin.
Isrezgay wid immuten.
Yunag ɣer nnig lkanun.
Mazal-it, di tuttlin.
Myecbaken tiqellaɛin.
Myendahen s tyitiwin.
S isudal la teṭṭḍen.
S lekdeb i ttseqqin.
Taklatin di tekwatin.
Tamegra s isennanen.
Tameṭṭut mm tikliwin.
Tekker takka gar-asen.
Tewwet-itt, s lmaɛun.
Amehbul, ur ittiṛqiq.
Ur ineqq, ur iɛetteq.
Ur ixliq, win ur iṛẓiq.
D tamellalt n laɛcuṛ.
Ṭṭmeɛ izzazzal amɣar.
Tameddit-agi d amrar.
Bges s ubetṛun.
Ttif nnger wala amdegger.
Lḥila n ṣṣbeṛ teččuṛ.
Axeṛṛaz yenɣan mmi-s.
Ẓqqlit tytiwin-is.
Iktal ammud, ur inqis.
Imlal uqḍib ar gma-s.
Iwqem tameɣṛa s ufus.
Izwer lɛid s yiwen wass.
Ktalent tɛaqqayin-is.
Qwan iɣezzfanen ufus.
Rran timedlin fell-as.
Teznuzu imeslayen-is.
Ulaqṛaṛ ad yali wass.
Ur ikfi ḥedd iman-is.
Iteẓẓaɛ izan s ṛṛṣaṣ.
Am lexyal di tebḥirt.
Cudden-as taɣesmaṛt.
Ibennu mebɣir takurt.
Issukk-it di tzulixt.
Izewweq-ik, s rregmat.
Mi ṭṭuqtent, gganent.
Mmesfalten taxessaṛt.
Nnfu, d gma-s n lmut.
Sekṛeɣ, mebla tissit.
Ttif nnmara wala taryalt.
Ttwala tugar tazmert.
Ulac ṭṭbel ur newwit.
Menwala yundi taqlaḍt.
Icceɛṛef, am burebbu.
Iɣed, ad t-iddem waḍu.
Ittcuddu tagut s aḍu.
Iwwet azrem s aqeṛṛu.
La imegger ddaɛwessu.
Lewqam iṣweb am usaru.
Ad yerẓ fell-i kawkaw.
D imeṭṭawen n yiddew.
Ittṛuẓu fell-i kawkaw.
Irẓa abeṛdi i ucmux.
Ttemɣuṭṭun am yifrax.
Ur ittebbi ur ittɣeẓẓ.
Ikker uctal di lemleḥ.
A Ṛebbi, dawi neɣ awi!
A yul-iw ifna-k ssbeṛ!
Ad iṛwu ubazin tasilt!
Aqeccaḍ deg wallen-im!
Ẓẓel afus-ik, tbeɛ-it!
Iṭṭef-d izan s ufus!
Lli awwur, ma isekkeṛ!
Ma iḍsa uɛdaw, cenna!
Ṛuḥ ad tesweḍ mernuyet!
Sal ul-ik, ad ak-imel!
Sɛumt afrag, a yallen!
Ur ssiɣrit ar d iban!
Ur ttamen asif asusam!
Wi izewǧen, ixtir nned!
Wwet aqeṛṛu-k ar lḥiḍ!
Zdem kan, ayen ara tawiḍ!
Iwwet-it-id s licwaṛ.
Amezhul ma ad inaḍeḥ ?
Tettak tiɣilt i talat.
Anda teqqen ay tebra.
D nekk ay terza tyita.
Ddu tiyita skud teḥma.
Ičča ayla-s d azegza.
Iɣmi, tezzi-yas ṭṭiṛa.
Ikker umulab i tlafsa.
Inexxel liwṛa liwṛa.
Iqqim d adrim n demma.
Kul cci iḥwaǧ leḥdada.
La ittneqlab am tata.
La tettneqlab am tata.
Nneyya tekka di tḥila.
Ṛebbi illa, asif illa.
Ur iksan ḥedd lewqama.
Ur tettaraḍ ara leqḍa.
Yir zzit, yerna leɣla.
Aḥlil win icban aɣbub.
Ata llqeḍ, ata uqamum.
Ata llqeḍ, ata uqbub.
Ttif aḥezzeb wala aqezzeb.
Ittef igider ɣer lɛec.
Lxiṛ seg urbib ulac.
Zzux illa, adrim ulac.
Ṛṛeẓq ur t-iṛwi ḥedd.
Argaz yuɣal d aceṭṭiḍ.
Srewteɣ, ɛabban wiyaḍ.
Turew-d tmurt ciḥbuḍ.
Axxam iḍyeq, ul iwseɛ.
Beṭṭu yeṣɛeb am leqḍaɛ.
Ikker umulab i llafaɛ.
Ikkes tuɣmest n ṭṭmaɛ.
Inwa d lemleḥ i yezreɛ.
Amdan-agi d bu lekluf.
Da lḥif, din d aɣilif.
Ɣef nnif, immar wadif.
Ifka idis-is, i ccḍef.
Illa Ṛebbi d axellaf.
Kkateɣ, iteddem wasif.
Ṣṣbeṛ, gma-s d aɣilif.
Isuffeɣ-d deg-i igig.
Ičča tagella d lmelḥ.
Ikker uctal di lemleḥ.
Aɛziz am lkil n wudi.
D lɣemza seddaw timmi.
Iaɛdel n wayrad d inisi.
Iɛfes tirget ur irɣi.
Ifukk ttmeṛ di nnxali.
Iḥṣel lemdek di lfuci.
Ikker waḥuh ur nečči.
Iṛẓa tiseɣlit n Ṛebbi.
Isseɣṛes talaba fell-i.
Itett di lkun n Ṛebbi.
Ittcerrig ur ittxiḍi.
Lḥiɣ ɣef tirgin ḥafi.
Lmut d abrid ur nexli.
Seg ucrured ar tikli.
Tetti tberki ɣef tmelli.
Ur iṛḍi ur igi lɛali.
Ṣṣbeṛ d aḥbib n Ṛebbi.
Yir tiferni am tferɣi.
Am win ittfeẓen uzzal.
Awtul yuɣal d ačaqlal.
Dir zwaǧ n umsenfel.
Ɛelqen ɣer-s ijlujal.
Ičča ul-is deg urkul.
Inza ugercal s urḍel.
Yuɣal wakli d amellal.
Iwwet ddunit, s rrkel.
La ismejgir s wawal.
La ismezgir deg wawal.
Sal ul-ik, ad ak-imel.
Ur iteggw, ur ifettel.
Ad nekki neɣ ad neqqim.
Igzem afurk ɣef iqqim.
Iḥṣel di tin ur ixdim.
Ittṣeḥḥir, ur ittuẓum.
Ssif, iɣleb-it leqlam.
Ttuseṭṭlen-as cclaɣem.
Win ur nunez, ur ikeččem.
Am win iḥettben itran.
Am win ittṛebbin iḍan.
Aqemmuc isseɛdal-iten.
Ẓẓaden, ggaren awren.
Iqqeṛṣ umrar gar-asen.
Irɣa uzegzaw d uquran.
Iṛwa tamnin d wudayen.
Mdexwacen am yilfan.
Mseblan ur ttuhennan.
Sal mmuten sal ddren.
Tameṭṭut mm tbejbujin.
Tameṭṭut mm tnebḍatin.
Tasekkurt timellalin.
Tekker takka gar-asen.
Ttanint-ak tsekwrin.
Ṣeddeden as ijewwaqen.
Laɛej it, ad iṭṭerḍeq.
Taẓeddamt tugar ttmaq.
Asmi arkas izmeḍ aḍar.
Iččernennay ur izmir.
Leɛyub ttṛaǧun tewser.
D ccmata yerna lehduṛ.
Ikkat abeḥri s tiqqaṛ.
Yuɣal, isɣi d ccateṛ.
Ad irwi iẓẓan s ufus.
Berkukes, lhemm ikkes.
Bu tḥila, ḥeyylent-as.
D lfula seddaw tuɣmas.
Ɛaddant nnig uqeṛṛu-s.
Immut am izimer aksas.
Issen abrid, ixḍa-yas.
Ṭṭmaɛ, iɣleb-it layas.
Yufa umger titar-is.
Limam ittẓalla weḥd-s.
Lemleḥ ufus ddaw ufus.
Tewweḍ tfidi ar iɣes.
Tessuden lqaɛ n uḍaṛ-is.
Tetrek tlaba ɣef yiri-s.
Ur imlik ḥedd ṛṛay-is.
Ṛǧu aḥbub ar tiskert.
Icerrew-itt meṛṛiɣet.
Iḍmaɛ uriḍ di lmegget.
Igguni lebḥeṛ taɛwint.
Iqqen ctata tacacit.
Iṛẓa uɛeẓẓi tazemmurt.
Isbedd tigejda n zzit.
Ittak uzrem taqemmuct.
Yuɣal lfeṛḥ ar tadist.
Izwar ṭṭɛam taẓallit.
Kmez-itt ma qeṛṛiḥet.
Kul ass isɛa tameddit.
Myemḥaqen ar tmenjeṛt.
Ssem iteggw di tament.
Tesqeṛdac tabenɛamet.
Ttif tuṭṭist tuffiẓt.
Wagi d ṛṛay n tṛayet.
Aseḍsu itekkes acuffu.
Atan am inẓed n uqeṛṛu.
Imlal mejjir d ifilku.
Innuɣben am ugayemru.
Iskaw tagut deg waḍu.
Issa leḥrir ɣef wuzzu.
Leɣbaṛ iteddu s agudu.
Win iḍṣan ḥṣu ad iru.
Anda tedṛeg ay turew.
Anda teḍṛeg ay turew.
Ifka-yas ddeq n umeslay.
Adebbuz ixeṛṛi leɛǧuz.
Yemmela-yas lkil umehraz.
Lluz itebaɛ-it uzduz.
Nɣeb ɣembu ulac bubbu.
Iɣumm tafugt s uɣerbal.
Ittban usigna swayes tekkat.
Ul iḍɛef tasa tejreḥ.
Ad s-izzenz Ṛebbi ṭṭfeṛ!
Ay aḍaṛ jbu, a tiṭ cfu!
Ay anẓaṛ! Eṛz-d aɣuṛaṛ!
Ay neẓra, mazal ad nẓer!
Ɣli-d ay adrar fell-i!
Ittnadi iẓuran n tagut!
Ṛuḥ ad tesweḍ mernuyet!
Wwet uzzal ad k-ɛeqlen!
Ẓečč lmektub teqqimeḍ!
Ẓerwel a wa, iǧǧa-k wa!
Eǧǧ, iqjan im, ar lɛid!
Leḥsan yessiɣwzif ussan.
Ur izewweǧ, ur inecced.
"Err!" isdukkel iɣwyal.
Acu ara d-teg lwesma ?
Amezhul, ma ad inaḍeḥ ?
Acḥal d abrid i sliɣ, i yemma tenna-d: annaɣ!
A mmi ur tesɛid ayen ččiɣ,  deg idmaren ad k-t-id-fkeɣ
Ula d akerfa ur t-ṛwiɣ.
Amek ara k-id-smeɣreɣ.
Sliɣ i yemma tenna,  a mmi ifadden kkawen.
Mačči s uclim d ukerfa, i s gemmun irgazen.
Ulac di teṛbut tekfa.
Ad nɛenni ad nraju yiwen.
Cfiɣ yiwen n wass di ccetwa,  nella nezzi-d i lkanun.
Nettawi-d timucuha, akken laẓ medden ad t-ttun.
Nessa agertil ɣer lqaɛa.
Uḍan ugin ad kfun.
Tura kra din ur s-necfi,  nerna-ten ɣer wayen iɛeddan.
Nuɣal nbeddel tikli,  nettu wid leɛmer ṛwan.
Imi ddunit tettezzi.
I uzekka anwa i yeẓran?
"A Lzzayer ncalleh ad teḥluḍ, ad tuɣaleḍ am zik-nni.
Ad teǧğuğegḍ ad trennuḍ, akken i nebɣa ad kem-nwali."
Di tmura yelhan tecbuḍ, tarwa-m dayen i tettmenni.
Nebɣa ad tecbuḍ tislit, s tqendyaṛ ticebḥanin.
Nekkni am-necɛel taftilt, ad am-neqqen tibzimin.
Ad nili deg messelmin, neḍleb Ṛebbi d ṣalḥin.
Tarwa-m ad ɛassen fell-am, i wakken cedda ad tixfif.
Lehna ad as si lğiha-m, neggul ad nekkes lḥif.
Kra win ixedmen lewqam, yiwen ur t-ittara di rrif.
Tura lmeḥna barka-am, ad am-ğuğgen wussan.
Ad neqqel ad nɣenni fell-am, s lehduṛ wid-ak yelhan.
Kra win iɣaben fell-am, ad yeqqel ar win i t-icedhan.
Ad neḥḍeṛ i tmeɣra-inem, ad nɣenni ad nezhu ad necḍeḥ.
Yewweḍ-d wayen nessaram, ussan ad ɛeddin di lferḥ.
Nebɣa ad yiɛziz isem-inem, akken d tameɣṛa d ṣṣeḥ.
Ad irnu ɛad lexṛafa.
Am win icetkan i lexla.
Am yisɣi tḥuza ccetwa.
Ɣur Ṛebbi ulac tiḥila.
Iṣuɣ uɣyul di lberka.
Itterra nnḥas d lfeṭṭa.
Zewǧeɣ ur ɛezriɣ ara.
Lsas-is ur iṣeḥḥa ara.
Ṛṛwaḥ di tizi n lɣila.
Siḥ ay iẓri idim ifna.
Tameṭṭut n lexla texla.
Tasa ur tettɣunfu tasa.
Teṭṭuqqet ccada n rrya.
Ttewsteɣ s wuzzal yeṛɣa.
Ul irḥa tazmert tekfa.
Ur irbiḥ ḥedd tamara.
Ur isselmad ara ccxaṛa.
Wi iɛaddan yeǧǧa ccama.
Ata llqwḍ ata uqabub.
D azger bu yiwen yicc.
Lweṛd irgem-it leḥcic.
Ul iččuṛ tazmert ulac.
Iɛṛeq-as ccedd uyeddid.
Lmut ur tettettu ḥedd.
Tewweḍ tyerza s aḥdid.
Akli iɛelleq seg imiḍ.
Anda terziḍ ad talseḍ.
D aberkan yerna ticraḍ.
D ayen tesɛiḍ i teswiḍ.
Di tegmat ur nrekkeḍ.
Iwweḍ anda ara naweḍ.
Isḍer lḥebb ur iwwiḍ.
Yugi ad iqmec ucifuḍ.
Ktil tardest teqqimeḍ.
Myezlan deffir umgeṛḍ.
Win iɣlin ad ittwarkeḍ.
A laman yerna-k lexdeɛ.
Lexḍubegga uqbel lbiɛ.
Adrar izdeɣ-it wurrif.
Ddwa umencuf d azegḍuf.
Ifka-t unebdu i lexṛif.
Ifka idis-is i ccḍef.
Irra-t lḥewj ar wacnaf.
Kulci ittnuzu ala nnif.
Si laman i d-ikka lxuf.
Tamusni-nnsen d aɣilif.
Ur zewǧeɣ, ur reccleɣ.
Ad d-negri di silbubli.
Alluy tetbeɛ-it trusi.
Iaɛdel wassa d yiḍelli.
Igla usexḍi s usaɛdi.
Kul wa ayen iẓda ad t-yawi.
Lehduṛ-ik slaẓen-iyi.
Zzux bab-is d lxali.
Nneyya teɣleb tiḥeṛci.
Qeṛneɣ ar uqjun, yif-iyi.
Rran-tt i lweɛd imeṭṭi.
Tasusmi tettcebbiḥ imi.
Tiẓeṭ, d yilli-s ilili.
Win iṛwan ixdeɛ Ṛebbi.
Iwɛeṛ uḥbib ma ittu-k.
Am uberriḍ ɣef ugertil.
Dadda izweǧ, nekk fiḥel.
Isseṛwa cclaḍa i uɣyul.
Ittɛaggiḍ, ur ittazzal.
Limin n uḥdiq deg ul.
Ṛebbi ittxelliṣ s ṭṭul.
Talwaḥt teḥwaǧ aṣenṣal.
Ttif lmut wala lehzel.
Ur laɛeǧ tamda n bibel.
Ad ifru lḥebb ɣef alim.
Aɛekkaz ad yečč aksum.
Wwiɣ-d tafat, s wudem.
Issenɣal ur d ittagem.
Tilufa ccayaḍent aɣṛum.
Ttaṛ uɛudiw ɣef uleggam.
Ur ixeddem, ur igeddem.
A tteks taɣaṭ d wuccen.
Ala abeṛnus i t-iɛemṛen.
Am leḥbeq ṛebban waman.
Uɣeɣ-d ass-a dewwaṛa, yemmuqel-iyi-d ssuq meṛṛa.
Ɣas d tilawt, ahat ad yelhu d izen.
Am win issenduyen aman.
Bab n ṣṣenɛa d sselṭan.
D itran i t-ittwanasen.
D lfetna mebla asekkin.
Ur tufiḍ d acu i d-cniɣ, ala tazmert iɣallen.
Ur tufiḍ d acu i d-bbwiɣ, ala ifassen-iw d ilmawen.
Ur tufiḍ d acu i ttnadiɣ, ala tafat i wallen.
Ğǧet-iyi abrid ad ɛeddiɣ, iwumi ara yi-tugadem?
Ifassen ur kkaten ara, ala tira iwumi laqen.
Iḍaren ur reggwlen ara, Lameɛna, i yibeddi zemren.
Mi d-seqsam, aqel-i da, Ad yi d-afem garawen.
Ayen akkit tettugadem, ataya deg aqerru-iw.
Ma sɛiɣ kra igezzem, ata deg ixef n yiles-iw.
Mačči d nekk ara tḥebsem, ṛuḥet ad teṭṭfem lehḍur-iw.
D ameḥbus d bu ikurdan di Beṛwagiya.
Ččiɣ aɣrum d aberkan di Beṛwagiya.
Tinna akken i ğğiɣ tettru, mi ɛeddan laɛwam.
Ugadeɣ ad yi-tettu, ah ya ddin qessam!
D ameḥbus d bu snasel, yerna ur xdimeɣ.
Di Beṛwagiya ncekkel, akken ad issineɣ.
Refdeɣ allen-iw s igenni, yeɣli-d fell-i ṭlam.
Nniɣ-as ass-a ad iyi-yawi, ah ya ddin qessam!
D ameḥbus dagi yewɛer, di Beṛwagiya.
Am ṭejṛa i nettɣaṛ, di Berwagiya.
Zik-nni mi nesfillit, ad xedmeɣ lewqam
Ziɣen zheṛ-iw dir-it, ah ya ddin qessam !
D ameḥbus anda-tt tura, akin i udrar.
Akken ad amneɣ tura, izad neɣ yugar.
Mi ruḥeɣ ad ziɣ ɣuṛ-s, ad rzuɣ ɣur-m.
Yettgami ad yi-d-yas yiḍes, ah ya ddin qessam !
Ẓṛiɣ d acu i yi-iggunin, d agi ara mteɣ.
Imeṭṭawen deg-i ur llin, ass-n mi ad d-ffɣeɣ
Ad d-asen ad yi-awin, ad beddleɣ axxam.
Ad suɣeɣ ddaw tmedlin, ah ya ddin qessam !
Ddunit, d mm isennanen.
Err alim gar iqellalen.
Iwwi-k wasif d asawen.
Ibra i ṭṭbel deg waman.
Ifassen-is d ibelwaḥen.
Igenni iḥwaǧ akk itran.
Ileɣman ɛebban ṛuḥen.
Irra akesser d asawen.
Yettugar lḥebb afriwen.
Jeṛṛeb aḥbib deg uɛwin.
Kra mḥemmalen mserwin.
Msextaṛen armi myufan.
Myejguglen am iselfan.
Nettwanas wid ittɛicin.
Serreḥ i waman ad lḥun.
Si lmut akin d asawen.
Tegguǧ taffa s aqettun.
Tettawi lewhi s wallen.
Tketteṛ teqjunt iḍan.
Ttemyebbin am iɛdawen.
Ul-is d agris aberkan.
Ulac aqerdac leggaɣen.
Ur feṛṛceɣ ara ɣef sin.
Win illan yif win ilan.
Yir wal issenday urfan.
Zaknun urǧin kennun.
Di ddiq i d-yettban urfiq.
Ečč abeṛwaq lḥal iḍaq.
Ikcem di lebḥeṛ leɣmiq.
Ad k-izzenz, ad k-id-yerr.
Ikfa ṭṭbel ifra wurar.
Iṛkez akwerzi n leḥrir.
Issaram lɣella si nnger.
Lḥeṛma tettban s anyir.
Uliɣ taslent s waɛrur.
Am win ikerrzen aqerqaṛ.
Iqqel usefru d ahicuṛ.
Yuɣal lebḥeṛ d aqeṛqaṛ.
Izzenz lḥut di lebḥeṛ.
Laɛnaya d adrar n nnaṛ.
Tettarew tezdayt ttmeṛ.
Ad k-rreɣ uglan tuɣmas.
Ad nerwel qbel ad nimsus.
Ad taf tqabact afus-is.
Abuhal inefɛen iman-is.
Ayaziḍ idden i yixf-is.
Azrem muhabet lḥaṛa-s.
Ẓẓur i lǧid, d asalas.
Iwweḍ lḥedd ɣeṛ tilas.
Iddem iɣid, irna gma-s.
Yers lbuṛ ɣef cceɣl is.
Ijeddeɛ akk aweggir-is.
Ilha wi iteddun s lqis.
Ittandi ḥaca timmuṛḍas.
Kul ameslay s lmaɛna-s.
Kul wa efk-as lkaṛ-is.
Tiṭ tenqes, ugel ikkes.
Am tbexsist di tquccut.
Ccɣel iteddu s talwit.
Iwwi d acedluḥ, ičča t.
Inṭeḍ wanaɣ di teclalt.
Isfetray am tfilellest.
Issekcem-it di txemṛet.
Islalew-as ar tmeẓẓuɣt.
Issemɣi-d degneɣ lleft.
Iswa qeḍran d lḥentit.
Ittuger ccedda talwit.
Sawmen-k-id at laxeṛt.
Teḥzen leḥzen n tasaft.
Tewɛeṛ tnedict userwet.
Tidet ur tebḍi ɣef snat.
Ttif aɛwaz wala yir summet.
Yendeh udrar yessawel, a Leqbayel ur qqaret, taɛrabt yebnan aqunniz.
Leǧnas ttalin s uɣiwel, nutni zgan d amerret, yal amḍiq yers uburziz.
Imaziɣen seg zik d asfel, mudden ifaden i userwet, aɛrab yeǧǧa-d ala abziz.
Ula d ṣṣbeṛ d tawant.
Ur ak-irra ara tagest.
Ur ttjellibeɣ am lleft.
Wi inṭeṛṛen ad iḥṛiṛet.
Ixẓeṛ-it s ṭṭerf n tiṭ.
Yewwet-it s tiṭ.
Ad neṛṛeẓ wala ad neknu.
D leɛmum n tizi n waḍu.
Ẓid am qeḍṛan d qlilu.
Ṛebbi isserkab isrusu.
Zzheṛ-is, ittruẓu aẓṛu.
I yiri-w, d temgaṛḍt-iw.
Iẓẓeg-itt-id ur turiw.
Tečča tisegra n wul-iw.
Isgerwiḥ ur d-issalay.
Mliɣ-tt i udrar inhez.
Yejbed-d amara yenhez udrar.
Teɣwzi  n yimi n wuccen.
D iḥlalaḍan d iblalaḍen skedd tamurt ur ttawḍen.
Teɣli-d seg igenni, teqqen-d lḥenni.
Tecruṛeq, tebruṛeq, deggreɣ-tt ɣer temda teɛṛeq.
Akniwen d akniwen, aɛebbuḍ ifreq-iten.
Iddukel umnay d uterras.
Ad dyefk yiddew tassemt!
Ad d-yefk Ṛebbi tabburt!
Ad ak-iḍlu Ṛebbi bufsus!
Ad k-iǧǧ Ṛebbi d timint!
A win iddren ad am-yales!
Ad iṣṣer Ṛebbi tameddit!
Aḥeddad ur nesɛi tafrut!
Aneǧǧaṛ ur nesɛi taṛbut!
D amḥaddi itent-ittaɣen!
D yir laɛmal-ik a ṛṛdi!
Iǧǧa-k lefjer a yamɣar!
Irwet udɣen, ifra lḥebb!
Lseq-it i yimeẓẓuɣen-ik!
Ssencew allen-im fell-as!
Ula i ak-d-iwṣel Ṛebbi!
Ur kkat a gma ineṭṭeḍ!
Yya a Mḥend, ad k-ṣerɛeɣ!
Jjmeɛ iqjan-im a times!
Zreɛ Ṛebbi ad d-issemɣi!
Qeḍɛen imrabḍen akmaz.
Ɛni tezweǧ tɣawsa-nni ?
Mmel-iyi wi k-isfetṛen ?
Beṭṭu, cubaɣ-t s aẓekka.
D aɣyul i d iǧǧan taḍsa.
D axxam i ixedmen lexla.
Ikcem uɛejmi deg uzeṭṭa.
Ikfa ssuq, tefra ṛṛeḥba.
Inṭeḍ idis-is di lqaɛa.
Iṛṣa aqeṛṛu-s di lqaɛa.
Kkiɣ-d seg imi n tlafsa.
Lalla n tala axxam ala.
Ma teɣliḍ tewseɛ lqaɛa.
Ṛebbi iteddu di nneqma.
Texleḍ tirect d ukwerfa.
Ttif ilindi wala aseggas-a.
Ttif lembaɛda wala lemqaṛba.
Ur imid akka wala akka.
Ur iyi-tuqiɛ ara lmeɛna.
Xeddmen, tettali ṭṭlaba.
Ad iɣli win innumen ajdab.
Ibeddel ttmeṛ s uxerrub.
Tewser teǧǧaba d leɛyub.
Iqqel uxilwan d abucic.
Lhiba-s tessebṛaḍ arrac.
Teẓẓgeɣ, yessenday umcic.
Win wwteɣ, tazgelt ulac.
Aḥbib d lxezna n lbaṛud.
Anwa ay d baba-k a Saɛid.
Lxiṛ d lɛali-t ma izad.
Nleḥḥu, ur neqḍiɛ abrid.
Aqesbuḍ mačči d acelɛuḍ.
D tayuga n uwtul d uyaziḍ.
Ad immet, wala ad ixdeɛ.
Tidet isgaǧ-itt ṭṭmaɛ.
Da d lḥif, din d aɣilif.
Ṭṭbiɛa-s, zuɣeṛ ar wasif.
Inwa di lexla ay nsiɣ.
Kul yiwen, anda i tent-yuɣ.
Tenta tgersa deg udɣaɣ.
Ixdeɛ tagella d lemleḥ.
Ula d agrireb s leṣlaḥ.
Win iṭṭfen imi-s, irtaḥ.
Bab n lɣella, ur iɣelli.
Iaɛdel n wass d yiḍelli.
Yeɛfes tirget, ur irɣi.
Ičča beẓẓi, iṛẓa aḍebsi.
Ileḥḥu d nnqali nnqali.
Iṛǧen wul-is, am ukurṣi.
Yuɣal-ak, d azrem s iri.
Yugem tagdurt n tsusmi.
Lmut tettawi d tirni.
Ntezzi i lebda, ur sani.
Sennig lewqam, d igenni.
Tagi d tisri ur nefri.
Ur d ittak, ar d isteqsi.
Ur nettcuddu, ur nfessi.
Efk-as tizeɣwi timelli.
D aḥbib-ik i d aɛdaw-ik.
Ala taṛbut iwumi itwel.
Am wi iseṭṭlen i ugujil.
Am win isennden s uffal.
Ar d-ilal, tgeḍ-as hlal.
Awal am talast n wakal.
D amaɛlal yerna ṭṭaglal.
Ikrez uzger, ičča uɣyul.
Itri di tiṭ, d amerwal.
Mi tt-iɛebba, ad as-tmil.
Tamɛict teṣɛeb i lefḥel.
Ttemyegracen am iɣyal.
Ur nemmurḍes ur nemzil.
Uṛǧiɣ win tuṛǧa tteriel.
Win ur nesɛi lmal, imal.
Zznad n tmekḥelt ifcel.
Ad k-isserkeb ɣef ulɣem.
Igzem afurk iɣef iqqim.
Lebxel ittban deg udem.
Qqim ur d-ittawi alqim.
Sdukkleɣ temses, telǧem.
Ttwacellfen-iyi cclaɣem.
Ɛeqlen-aɣ yizan, nuḍen.
Aqeccaḍ di tiṭ n cciṭan.
Ass-a d uzekka d atmaten.
Beddlen ṭṭaɛa s idrimen.
Ccetla n tmes d iɣiɣden.
Ccṛab issemsay ikaruren.
D amḥaddi i tent-ittaɣen.
D argaz i tent-ittṣuḍun.
D yir bnadem i iṛekzen.
Dderya d aɛwin uqelmun.
Deffir laɛyud d tunṭicin.
Ɣṛant di tḥuna n cciṭan.
Ibra i ṭṭbel deg waman.
Iɛḍem-it wayla n medden.
Ilha leqdeṛ gar medden.
Irra-yi azrem s aqelmun.
Isqeḍ am tin ittiniten.
Ittawi afrag ɣef acciwen.
Ittzaɛwil gar iderɣalen.
Yuɣal uqelmun s iḍaṛṛen.
Kul wa d lmizan yessen.
Sɛaya teǧǧaba d iḥbiben.
Sxesṛen-aɣ zzhu yiḍan.
Taḍsa n wuccen s iɣiden.
Tuggi kecmen-tt iḥlulen.
Ulac win i d-yekkren yessen.
Ulac wi d-ikkren issen.
Ur deɛɛuɣ, ur qqaṛeɣ amin.
Win illan, yif win ilan.
Xuṣṣen ttaɛṭac i ɛecrin.
Zeddiget tidet qeṛṛḥen.
Heddṛeɣ ṣṣwab, ismeɛṛiq.
Lekdeb yuɣal d imsewweq.
Ala taṛbut iwumi izmer.
Iɣli-d fell-as ubabder.
Ikker i teslent s umger.
Iqqel lebḥeṛ d aqerqar.
Ittak azuɣer am izimer.
Yuli tasawent s waɛrur.
Kker-as qebl ad d-ikker.
Nǧeɛ aɣyul, ifhem uzger.
Njeɛ aɣyul, ifhem uzger.
Ar leḥbab ilha ufekkeṛ.
Immut urɛad i s-teččuṛ.
Kečč d amezzgar n lxiṛ.
Ṛebbi d aḥnin iẓẓehhiṛ.
War nnfeɛ ad immet axiṛ.
Wi d-iǧǧan izli maɛduṛ.
Ad teɛqel tyuga axemmas.
Afrux yisselqaḍ baba-s.
Ayen i k-ixḍan, xḍu-as.
Azrem ileḥḥu ɣef uɛeddis.
D aksum i icebbḥen iɣes.
Ẓẓur i lǧid, d asalas.
Iddukel umnay d uterras.
Imsexdeɛ baba-s d mmi-s.
Issa-as Ṛebbi, idel-as.
Iswa seg imi n jeddi-s.
Ittbeḥḥiṛ kan s yiles.
Mkul tafsut s tefsut-is.
Smecḥemt-as zzit i umcic.
Mkul tagwest s uzduz is.
Ttejṛa-s ihba-tt maras.
Ttejṛa tettabeɛ aẓar-is.
Aṛeṭṭal itbeɛ-it lexlaṣ.
Ad t-tefk lɛid i tɛacuṛt.
Ad ittu uṛumi tabzert.
Aḥeddur iqsed i teslit.
Am seksu seddaw texsayt.
Anda i tt-greɣ teqquṛ.
Anda tent-iger qquṛent.
Ata wul temri-t taluft.
Iger tizit ɣer tmeẓẓuɣt.
Igguni am ugujil tabburt.
Ikcem izirdi di tqeḍɛit.
Ikessu tundar xeṣṣfent.
Ikker i udrar s tqabact.
Ixeddem aḍeggal itett.
Leɣṛama ad nernu tiɣrit.
Mdeggaren ɣer txwemṛet.
Menyif tuṭṭist wala tuffiẓt.
Ssedɛɛayen tazemmermuct.
Tbeɛ akeddab ɣer tebburt.
Tessefṛuṛux am tewtult.
Ttif asnunnet wala asqummet.
Ulac xali-k, di tessirt.
Win ur neqqaz ur itett.
Ittnadi azrem di tɣalaṭ.
I yettimɣuṛen ala agudu.
Isɛa amesmaṛ deg uqeṛṛu.
Ittḥezzib qebl ad teḍru.
Ur k-tuɣ ara ddaw uzzu.
Ur t ittaɣ, ur t-ibellu.
Yir meṭṭu, yif-it beṭṭu.
Temlal tasa d way turew.
Gma-s,n ujṛad d abẓiẓ.
Yir ceqquf werǧin iṛṛiẓ.
Ar d-iger wajdim timceḍt.
Nerna s ineggwaf taḍsa.
Ittuger imendayen ifrax.
Ad d-yefk yiddew tassemt!
A taḥzamt, zmeḍ-iyi agus!
A yizem i iṛebba lefḥel!
Awer iṭṭef taqbuc n yiɣi!
Awer nekcem imi n medden!
Awes a Ṛebbi, zzheṛ nxuṣ!
Ay urweɣ, qqimeɣ-d weḥd-i!
Ayla n medden besmelleh!
D ibawen-iw, i ittewwan!
Ẓeṛ ssabqa, taɣeḍ illi-s!
Lhi-d, kan d ujeǧǧiḍ-ik!
Ma d cwiṭ-agi, melleḥ-it!
Ma rriɣ-d imirẓig, cenna!
Mi teqquṛ teẓgi, cɛel-as!
Mmi-k ḥseb-it, ḥaseb-it!
Sebbeb, Ṛebbi ad ikemmel!
Siwel i yiserba, d isenda!
Sseksu d wudi, s uḥellel!
Iqqaṛ as i lleh: acimi?
Ddheb ur t-ittali nnkel.
Iger aman n tasa aṛqaqen.
Ikerri tberrez-it taɣaṭ.
Iṭṭef-itt-id ansi zuret.
Texleḍ tɣanimt d ujenjal.
A Meɣres bu sebɛa tnila.
Ad t-naf, di tizi n lɣila.
Am win ittewten s ubeqqa.
Day teṛṣiḍ, fell-as tigusa.
Iwweḍ s aḥdid, inneqwṛa.
Iṭij-iw, iɣumm-it usigna.
Iṭij-iw, iṛmel-it usigna.
Ittewwa lexṛif di ccetwa.
Lehlak d laɛcuṛ n ṣṣeḥḥa.
Nerna s ineggwaf taḍsa.
Ṛebbi irad, tuzzma tekfa.
Tasa ur tettṛebbi cceḥna.
Tewwet tmerbuḥt di lḥaṛa.
Ṣeggnen-k-id s leḥmegga.
Ur iẓri ḥemza anda tenza.
Bab n leqṛan ittɛaṛṛeb.
Ixdem laɛǧeb yerna yeḥjeb.
Mṛeḥba yella, učči ulac.
Iqqel uderɣal d aṣeggad.
Ṣṣeṛf ɣuṛ-s dima yewjed.
Fiḥel ma ntezzi ntenneḍ.
Iḥseb irgazen d acebbaḍ.
Ijiṛmeḍ ur ittak llqeḍ.
Irɣa wul, tengiḍ a nnfiḍ.
Issembab aqnuc ɣef wayeḍ.
Ittnaqaṛ irgazen s wiyaḍ.
Tizi tettak-it i tayeḍ.
Bab n ddreɛ itett nnfeɛ.
Aɛdaw-ik, qsed-as asulef.
Ddwa umencuf, d azegḍuf.
Beṛṛa nnwen, zdaxel nneɣ.
Ṭṭef-iyi-n, neɣ ad n-ɣliɣ.
Lemmer ur nniɣ, ad d-iniɣ.
Aɛdaw iqṛeḥ, aḥbib ifṛeḥ.
Ad aɣ-awin medden d imi.
Amsafer tetbeɛ-it tikli.
Ccṛeɛ igenni leɛmeṛ iɣli.
Iceṛṛeɛ deg wayen ur yelli.
Iffeɣ seg iger s asuki.
Kra s tidi, kra s nnhati.
Ma ṭṭfeɣ lḥaǧa, ad teɣli.
Sani tmal ttejṛa i tɣelli.
Temẓi inu truḥ d akeṛfi.
Tuffra n wakli deg ilili.
Ulac tarewla zdat Ṛebbi.
Ur ittḥibbi, ur ittmilli.
Yir ṛṛay itezzi am timni.
Yiwen iḥṛec, wayeḍ yuki.
D idammen-ik, i lhemm-ik.
Ḍeyyfen-t armi d ulamek.
Ṛuḥ a yasif di lɣerḍ-ik.
Ɛellqen isegras yeɣyal.
Xdem Ṛebbi, eǧǧ tifucal.
Iskef ar teblist ikkil.
Yuḍen uzger, qqden aɣyul.
Mi tt-iɛebba ad as-tmil.
Ur ttlaɛej tamda n bibel.
Argaz mačči ala cclaɣem.
Bu ukumbaṣ ur ittnuddum.
Ikcem gar iccer d uksum.
Nnaɛma iluqeb-itt walim.
Win ur nunuz, ur ikeččem.
Ad iṛeɣ uzegzaw s uquṛan.
Allen yezhan d imnernan.
Am win issenduyen qeḍran.
D bu uɛaṛqub i yessummṛen.
Ḥaca aẓekkun i t-ixuṣṣen.
Imeslayen-is d izegzawen.
Imger timẓin, iǧǧa irden.
Isdukkul tizizwa d warẓen.
Kullfeɣ-ak aḥrir idamen.
Leɣdeṛ yusa-d seg dammen.
Lemḥibba-nsen, d asawen.
S lemkaḥel, yerna la regglen.
Sselɛa ṛxisen d afrasen.
Taguni uyaziḍ af useɣwen.
Tessen lexmeṛ, ttuẓumen.
Ttemyexzaren ar igerzan.
Ula d itran d aɛeddi kan.
Yir awal iqebbeṛ am uḍiḥan.
Zzheṛ-ik isefsay idɣaɣen.
Zzheṛ-is ittṛuẓu idɣaɣen.
Inṭeq-d Ɛumeṛ At Maɛtuq.
Izzenz taɣzut yuɣ aḥṛiq.
Ad fell-as sewwqen, idder.
Ɛiwen win ibɣan ad ikker.
Isdukkel tagdect, aẓrar.
Kul iḍ, itbeɛ-it lefjer.
Lɛinṣeṛ n ugadir yessidir.
Aɛebbuḍ-is, d bu tɣemmaṛ.
Afus iqquṛ, imi isfiṭṭuṛ.
I yessnen lmesk, d aɛeṭṭaṛ.
Lexbaṛ n tmeddit yewɛeṛ.
Ur ideyyir, ur iṭṭeffiṛ.
Ad tarew tserdunt mmi-s.
Ad izwer lɛid s yibbwas.
Ɛnu-yi, tefkeḍ-iyi iɣes.
Anda nensa, ad yali wass.
Iwwi-tt-id ddaw ifer-is.
Iwwi-tt-id di tenyirt-is.
Yugar ferɛun di lweqt-is.
Kul taswiɛt s teswiɛt-is.
La iḥebbek uglan, tuɣmas.
Nnṣib n lɛebd, am tili-s.
Tazwert n ttejṛa, d iɣes.
Tgellel, am tdikelt ufus.
Ulac wi irekben ur iris.
Ur yeɛdil ccac d uɣerrus.
Ad twaliḍ nnbi ɣef taɛrict.
Ad ikkes afus i tsebbalt.
Akken qeṛṛiḥit ay ẓidit.
Atnan deg yiwet n teṛbut.
Beṛṛa n unnar i nesserwat.
Iwwi-d aman di tjemmaɛt.
Isel i nnda mi ara tekkat.
Ittban usigna  syawes tekkat.
Ittqellib iẓuṛan n tagut.
Iwqeɛ uɣyul di txemṛet.
Ixebbel-d ayen ur itett.
Lɣeṛba d ultma-s n lmut.
Myejraḥent tasa d turet.
Ṛuḥ ay aɛṛab ar tafsut.
Seg usennan ar tmellalt.
Ta d aḍu ta d tajemmaɛt.
Tewqeɛ deg-sen tmellalt.
Ur ittaɛqal ungif tafsut.
Win iɛettben ad iɣellet.
Win ikerzen ad isserwet.
Win imennan amzun iwwet.
Ikerri tberrez-it taɣaṭ.
La taceṭṭiḍt la tafenṭiḍt.
Iggwa uɣṛum, iftel seksu.
Itettel deg awal irennu.
Nnekwa-s iddem-itt waḍu.
Ad rreɣ ṣṣṛima i yimi-w.
Ḍḥiɣ d aɣrib di tmurt-iw.
Sseɛdel asɣar mi zegzaw.
Temlal tasa d way turew.
Ittuger imendayen ifrax.
Axir tineqlebt wala yir ṛṛay.
Lɛezza uɛeggun d ameslay.
Ittḥukku deg awal irennu.
Abeṛṛeɛqu d gma-s n ujṛad.
A bu snat, yiwet ad ak-tṛuḥ!
Ad k-ineɣ, ad iɛezzi deg-k!
Ad ak-issu, Ṛebbi idel-ak!
Anef i uqjun, ad isseglef!
Awer icbek Ṛebbi fell-aɣ!
Awer iẓẓel afud i lḥenni!
Awer naḍen, annect nṣeḥḥa!
Awer teẓreḍ aɣyul aderɣal!
Ay terriḍ ar daxel a yul!
Ffeɣ a laẓ, kcem a tawant!
I yuɣen irgazen, ur ttrun!
Mi ẓdiɣ, ad ig Ṛebbi tsaq!
Ssufeɣ-d aslem seg waman!
Ssusem a baba, ad ssiwleɣ!
Tasga n umuḍin, a tamettant!
Ur qqaṛ zzant, wala rɣant!
Ur ttayes tibbura n Ṛebbi!
Ccṛeɛ igenni leɛmeṛ yeɣli.
Iṛuḥ am tadla yečča uɣyul.
Qqim a yaɛṛab ar tefsut.
Tiṭ twala tayeḍ teggumma.
Ad iktil lebḥeṛ s uɣenja.
Icfa-d i lebḥeṛ mi yeṛɣa.
Irgazen n tura d ttimina.
Irṣa-k d ccahed i uẓekka.
Isseḥsab i wass-a d uzekka.
Ṭṭseɣ, Ṛebbi ur iṭṭis ara.
Ṣṣifa, s ufella ay d-terna.
Win yeffuden, yeddu ar tala.
Iwwi-t ṛṛay-is s agrireb.
Semmḥeɣ deg waḍu n leḥbab.
Am wi ittqezziben i umcic.
Iga illa ula deg ulac.
Iḥseb akk medden d leḥcic.
Tissirt-ik tẓad amegruc.
Tissirt-ik teẓẓad amegruc.
Ad k-nɣen qebl ad temmteḍ.
Arrac n tura d leɣwayeḍ.
Ayen teṛwiḍ, ad t-tectiqeḍ.
Iwweḍ s anda ara naweḍ.
Nemseṛwa am seksu ubelluḍ.
Ur din ccaɛ, ur din acbaɛ.
Beṭṭu d waɛzizen, qeṛṛiḥ.
Win ur neqbiḥ leɛmeṛ irbiḥ.
Ad k-ɣnuɣ, ma iɣna-k Ṛebbi.
Abeɣḍi ur iḥemmel agwḍi.
Abeɣḍi ur iḥemmel agḍi.
Abuseqqi mebɛid i yettseqqi.
Akken llan medden ad nili.
Ccṛaɛ igenni leɛmeṛ yelli.
Ičča abelluḍ, yeḥmed Ṛebbi.
Irṣel-it-id Ṛebbi fell-i.
Ittlaqac ifrax, deg genni.
Yugem-d tagdurt n tsusmi.
Izzweɣ-d udem-is fell-i.
Teffeɣ seg iger s asuki.
Zzit-agi, am umeṭṭi uṛumi.
Iwweḍ-as i uzrem s amruj.
Ad iqḍeɛ lbabuṛ s uɣyul.
Am wi ittagmen s uɣerbal.
Ccwal i t-iferrun d awal.
D lufeq i yexeddmen lecɣwal.
Fiḥel ma testewrem tuẓẓal.
Ičča aglim-is di lbaṭel.
Iga d nnfeɛ ula deg akal.
Iṛqeɛ-as tabarda i uɣyul.
Yurew-d yiger-is actal.
Lḥila ma teččuṛ, ad d-tfel.
Yiwen maɛduṛ, wayeḍ aḥlil.
D tiyita ur d-nettak idim.
Ddunit tesɛa sebɛa iqudam.
Lfahem ifhem aɣyul iwhem.
Licaṛa n Ṛebbi di lemnam.
Taweṭṭuft tezzuɣer alɣem.
Tettḍilli-d ur d-tkeččem.
Uccen iṭṭammaɛ deg ulɣem.
Ad k-yerr d amder i umdun.
Ččan-t isawnen d ikwesran.
Aɣbel n umɣaṛ d isɣaṛen.
Ala tameqqunt i t-ixuṣṣen.
D afṛux, i yeleqḍen iwzan.
D taqcict ur ṛebban yiran.
Iɣḍel-d Caɛban ɣef Ṛemḍan.
Ikkes-as lbur d lkeslan.
Yerra-as aman d asawen.
Issuli-as aman d asawen.
Ittqejmumuṛ ɣef iṣuṛdiyen.
Yugem-d uɣyul, iswa-ten.
Lexbaṛ ttawin-t iɛeṭṭaṛen.
Msentan iḍudan deg allen.
Myeftaḥen tibbura iseqfan.
Teɣleb tamcict ar lkanun.
Ttemxebbacen am iqerdacen.
Ula d itran d aɛeddi kan.
Isfenxiṛ am uqcic n ccuq.
Buddeɣ-as ajṛad d unaɣur.
D lekdeb ur ttawin idurar.
D tamusni n yibki awessar.
Iles d leḥrir ul d ddkir.
Ittazal mebla asemmezger.
Yufa yedder, yerna asbender.
Jebdeɣ amrar, inhez udrar.
Temẓi txeddem ɣef temɣeṛ.
Wa s wudem, wa s uzagur.
Win illan d uḥdiq, inser.
Win ittu umezruy, ttif xiṛ.
Ala Ṛebbi urǧin neɛtiṛ.
Ma nenna-d, ur nettwexxiṛ.
Bu yiles, medden akk yines.
Iḍ n tziri, ḥseb-it d ass.
Iṛtaḥ wi ittṛebbin tullas.
Ittuwwet yizem s asgen-is.
Mi iḥmel wasif, ḍeṛṛef-as.
Nudan zzayed, ufan nnaqes.
Tesdukkel-as aglim d iɣes.
Tezdeg tettas-d s wammus.
Win irban irab ccɣel-is.
Xḍeb yemma-s, taɣeḍ yelli-s.
Am ass-a, ad tifrir tagut.
Amekkas teḥṛem-as lǧennet.
Argaz ad iwwet, ad ittuwwet.
D agezzar, ičča s tebṣelt.
Ffeɣ a laẓ, kcemm a tawant.
Iwweḍ uqeṛṛu-s ar tcacit.
Iseɣḍel-d igenni ɣef tmurt.
Iteffeẓ am yiɣid di tefsut.
Yuger ucerrig tafawet.
Ittuger tiɣersi tafawet.
Tezzi-d fell-asen ddunit.
Wa yundi-tt, wa iquṛeɛ-tt.
Ad ak-ẓẓmeɣ lebṣel ɣer tiṭ.
Deg iḍudan-is i yettɛuddu.
Ifelfel d msenger n seksu.
Itellem di lehduṛ, irennu.
Nsellem-as tazzla i fuffu.
Win iḍṣan, ḥadeṛ ad ten-iru.
D tanzarin n aɛli abennay.
Iɣil ikkaw, immi isfetray.
Ddwa n uɣyul d aɛekkaz.
A tid iwumi ɣezzif yiles!
Afexxaṛ mi yiqdem, erẓ-it!
Ṛǧu ar d tarew tyaziḍt-iw!
Awer neggani, awer nesgani!
Ifka-k-id Ṛebbi d asulef!
Kra ikka wass, iẓẓad fell-i!
Ma ɛriɣ a bab-iw, ssels-iyi!
Ma tzemṛeḍ-iyi, swireb-iyi!
Ttfuh a taga, wwan ibawen!
Ur ssakway tizizwa yiṭṭsen!
Ur ttembiwil, ur ttḥewwil!
Win ur nesɛi nnif, yaɣ-it-id!
Win ibɣan cuccu, izlu beɛɛu!
Win iɣelben wayeḍ, yečč-it!
Ẓerkeb ɣef useffud yeṛɣan!
Yiwen wass, deg ussan n Ṛebbi.
Win ittɣeẓẓen lebṣel, yettraḥ.
Kečč d amẓad neɣ d aṛeḥwi ?
Lekber ɣef bab-is, iwumi ?
Aql-i am uzrem teṛẓa nnda.
Axiṛ lexsaṛa, wala lefḍiḥa.
Bu tmeɣṛa ur ittfeṛṛiǧ ara.
D lamana i isebɣen tagerfa.
D ṣṣbeṛ ay d ddwa n lmeḥna.
Ikmez-iyi anda i yi-ičča.
Isfel-d icbula d iqeffa.
Iṭṭeḍ yemma-s armi i tt-iṛwa.
Tembawel texbizt-is sya.
Tislit tedda iḥzen umeksa.
Iɣli-d seg igenni am uḥbub.
Ittmeslay, i iɣelben lekdeb.
Mel-as i buzid ad ak-izid.
Deg igenni i la tettqissiḍ.
La izerreɛ lǧuheṛ i tyuzaḍ.
Acebbak n Ṛebbi ittaṭṭaf.
Aḥbac ur t-ikkat buseṭṭaf.
Ifka-t Ṛebbi i maylellif.
Ttewwteɣ am yitbir s ixef.
Zzwaǧ n walag d amedlalag.
Ad indem win iwumi ur idbiɣ.
Illi axenfuc-is am ujaɣiɣ.
Beṭṭu d wi ɛzizen qeṛṛeḥ.
Tecrek-aɣ tgella d lemleḥ.
Ad nekkes Ɛli, ad nerr Qasi.
A nwali Ṛebbi, ad aɣ-d-iwali.
Abuseqqi mebɛid i yettseqqi.
Ad iru win yellan d aṛumi.
Aql-i deg uɣbel ar yiri.
Fell-as lḥiɣ ɣef udmim ḥafi.
Mačči cwiṭ i yessukk fell-i.
Ndudrent wallen-is fell-i.
Tanyirt inisi urǧin teḍsi.
Tettɣezzil leɛbad s tsusmi.
Texten-as imma-s s ibeddi.
Tṛuḥ ad tẓer, urǧin teẓri.
Cceṛ d uffal, lxiṛ d uzzal.
D inijjel i d-ittaken tizwal.
Ičča di tbarda-s, am uɣyul.
Immut yizem, igra-d uwtul.
Issemɣi-tt bu nnbuc, irwel.
Jeddi ilul-d, setti mazal.
Lxiṛ s ṭṭbel, yif-it fiḥel.
Win yeɛran, wayeḍ ad t-idel.
D isef gar yiccer d uksum.
Ala taqemmuc iwumi yessen.
Ala win immuten i yeṛtaḥen.
Am wi ittǧewwizen s qeḍran.
Aql-aɣ la nzehhu s wurfan.
Ar tesleḍ s yizgaren llsen.
Arrac ssefṛaḥen, sseqṛaḥen.
D at Ṛebbi, i as-d-iqeṭṭun.
D ayen iṛexsen i yeẓellṭen.
D nnmara n uẓrem di lkanun.
Iɣyal ttemkerrɛan gar-asen.
Ikker uɣebbaṛ deffir-sen.
Issared udem-is s useɣwen.
Issebdad ssellum i yiɛdawen.
Itran ɣlin, iɣerdayen ulin.
La ileḥḥu, tikli n lmegtin.
Mi teswa, ad d-ḍehṛen waman.
Mjellaben ar wayen iɛeddan.
Refden-t medden d aseɣwen.
Taggara n tmessi d iɣiɣden.
Ttemnubun akken ttemyilin.
Ulac ticraḍ mebla idammen.
Win inedhen d win yeḍṛuṛan.
Acbali irreẓ, zzit tɛelleq.
Iɣleb leɛyaḍ ayen iɣef yekker.
Yufa yedder, yerna asbender.
Ttkellixen-aɣ wid-ak nesɣeṛ.
Ccedda, i s-ilhan, d ṣṣbeṛ.
Ddaɛwessu n lwaldin tewɛeṛ.
Di tefsut ttṣabent tquṛaṛ.
Yettak iles, igezzem ijufaṛ.
Yettnuṛ wudem-is am lefnaṛ.
Win ur nesɛi tagmat, meḥquṛ.
Ayen izeynen leɛmeṛ yeṛxis.
Iwwi-d timint s axxam-is.
Ismejger Wakli deg sid-is.
Itteṛɛiɛic ɣef warraw n tmes.
Mi tt-bniɣ, thudd ɣer llsas.
Ṛebbi di leɛmeṛ-is yeṭṭis.
Temzel tixsi, terna yelli-s.
Tewwet-iyi tmaggart fell-as.
Win iɣlin, ad tt-ddun fell-as.
Win iwɛan wayeḍ, ad t-iqqes.
Yal yiwen ikmez ajeǧǧiḍ-is.
Amɣaṛ-agi issenfufud-itent.
Amɣaṛ mi yecab, xas enɣ-it.
Axxam n snat, lhemm ifna-t.
Ittru wul, ḥedd ur t-iwwit.
Neṣber am iqnac di tessirt.
Simmal ttewwant, ttiẓident.
Ta di ṭṭbel, ta di tẓayeṛt.
Tɣileḍ d nnzeɛ n tiqecmaɛt.
Ufan lɛib, ula di tmellalt.
Ur yeɛdil umanun d uḥeṛṛat.
Win isḥellfen, amzun iwwet.
Amellaẓu urǧin ittɣunfu.
Inɣed-as lemleḥ ɣef uqeṛṛu.
Ismigliz am igider ameṛẓu.
Ma ttaḍsan leɛwayeṛ, ad nru.
Ar tagust yewweḍ rrebg-iw.
Qqimen imetman deg imi-w.
Laẓ, angaẓ, tiyita n tummaẓ.
Mara iheddeṛ yettara iffeẓ.
Ittak iles, iḥerref iḍaṛṛen.
Ẓefk-iyi tili, ǧǧiɣ-ak učči!
Ad k-iqqen Ṛebbi d ayeffus!
A kwen icedhi lxiṛ, d rrbeḥ!
Amberrez n tixsi d uqelwac.
A ṭṭir, ur ttafeg, ur ttrus!
Ad ak-ifk, Ṛebbi taferrast!
Aɛeqqa n lǧawi, a yul-iw awi!
Aḥbib n ulqim, ar din iqqim!
Awer nettwaɣull sɣuṛ Ṛebbi!
Awer newṛet, awer nettewṛet!
Ayen i k-iggunin, zwir deg-s!
Dderya n tteryel i tteryel!
Ɛiwed-as i ddunit asnulfu!
Ɣumm ṭṭɛam-ik s umendil-ik!
Ṭṭeẓ deg-k a ɛemmi Yennayer!
Mi k-ssneɣ, wi ibɣun yaɣ-ik!
Neḥwaǧ-ik a nnbi s wass-a!
Ur ttamen ṣṣaba ar terwet!
Ṣṣbuḥ ɣef Ṛebbi, mačči fell-ak!
Win irefden, awer ittwarfed!
Ẓewqem-as lemleḥ, i lǧifa-k!
Iles aẓidan iteṭṭeḍ tasedda.
Isfel icbula akked iqweffa.
Ma tbezgeḍ din, ttesḍila da.
Tajlibt teswa, azger iɣunfa.
Telha ṭṭaɛa, ula ddaw lqaɛa.
D tamara i iteggen nnmara.
Zzin d tiɛubbja, d ṭṭbiɛa.
Ɣer ccib i d-ittnulfu lɛib.
Iɣimi d warrac, lfayda ulac.
La nleḥḥu deg uzal, newḥec.
Win ur nettaggad, ittwaggad.
D tibbulɛeḍt i tesbbulɛuḍeḍ.
Lbaḍna-k ḥader ad-tt-temleḍ.
Ssiḥlew iles-ik, ad tɛeddiḍ.
Ssummet akal, ar din terkuḍ.
Teswiḍ di lḥila ur teslaleḍ.
Usu tessiḍ, ad deg-s teṭṭseḍ.
Awal n Ṛebbi ur ittuneqḍaɛ.
Mi refdent s yirgel yifif.
Win ittnadin lhemm, ad t-yaf.
Ad indem win iwumi ur idbiɣ.
Yuker ḥedṛeɣ, yeggul umneɣ.
Simlil-itt neɣ ad tt-simlileɣ.
Ad ikker butlil di lemleḥ.
Bruzzɛen am ibawen ɣef lluḥ.
Aɛeṛḍi idda d ubrid n Ṛebbi.
Cci n Ṛebbi, nekni n Ṛebbi.
Ikkes-d, afus-is si Ṛebbi.
Iwala itran deg uzal qayli.
Tettaker am yitbir tikli.
Mi tbeddeḍ medden akk yinek.
Uzmir d win yittawin ddeṛk.
Win tɣelbeḍ, Ṛebbi iɣleb-ik.
Am win i yeceṭṭḥen i uderɣal.
Ala ɣur-i i neṭṭgent tɣunam.
Idrimen deg uṛaṭiw n yizem.
Kkes-d afeḥli ur nesraddem.
Fki-yid aɛrab yeṣfan, ad ak-fkeɣ adfel yeḥman.
Mṛucen s waman n bir zemzem.
Asif-is, la d-yettawi iɣiden.
D imɣaren i tent-issemɣaren.
I yettqelliben, d win iḍṛuṛan.
Ifen-aɣ at tmeqbeṛt amkan.
Iɣyal ttemkerraɛen gar-sen.
Issebdad ssellum i yeɛdawen.
Iwwet aɣyul, inuqeṛ aserdun.
Lemɣawla yeǧǧa-tt-id cciṭan.
Lḥir deg ul, ifadden qquṛen.
Mi ččan am yizgaren, ṭṭsen.
Mi tewwiḍ, medden ad k-awin.
Mi wwten atemmu, ad t-zeglen.
Myeḥwaǧen am uɣṛum d waman.
Myuggaden, am umcic d uqjun.
Ur d-iqqim win ar ad tt-isuḍen.
Ur izerreɛ ḥedd iṣuṛdiyen.
Yes-k i nedhent tezyiwin.
Aɣ i yiman-ik, taɣeḍ i ssuq.
Aɣerbal ajdid iḥwaǧ aɛelleq.
Yiwen n waɛṛab yeɛmeṛ ssuq.
A d-tarew temẓi i temɣer.
Aman iɣef mcenqaṛen idurar.
Iɛebba i uselqeb d usmejger.
Iles d leḥrir, ul d ddkir.
Ṛebbi ɛziz, lebṣel meqqer.
Win tumneḍ, netta a k-iɣder.
Iaɛdel ma thudd neɣ teɛmeṛ.
Yeɛfu-yak s teɣwzi n leɛmeṛ.
Iwweḍ-iyi-d bubriṭ s amnaṛ.
Kul ḥedd, ɣer win-is maɛduṛ.
Ur ittxalaf ara mejjir aẓaṛ.
Wi iddan d lleh, d win axiṛ.
Ad d-teffeɣ ṣṣadaqa si lḥebs.
Ala Ṛebbi i yekfan iman-is.
Am win iffullḥen ar xalt-is.
Amger ur iwala ara leɛwej-is.
Asɣaṛ uɛwij iweɛɛed i tmes.
Iṛẓa tiṛẓi ucemcaṛ n ugris.
Lǧennet ma tugi-k, anef-as.
Mačči akka ay ḥṣiɣ ad d-tas.
Ad isebbel umcic tacriḥt.
Akken qeṛṛḥent, ay neffɛent.
Akli ifuḥ, lqesma-s ẓidet.
Am uccen i yefeṛqen tajlibt.
Ayen ixdem umger di texsayt.
Ccerka yid-s d taxennaqt.
Imekken iman-is i tmenjeṛt.
Yeṭṭammaɛ uyeddid di teblawt.
Iẓẓad deg wawal am tessirt.
Llant lxalat, llant lxelyat.
Neṣbeṛ am iqnac di tessirt.
Ssawḍeɣ-t ar wanida yebɣa.
Timmetrit, tarda n tqessult.
Ur ẓṛin anda tebla tessirt.
Win iṛẓan afurk izuɣer-it.
Zzayed ittcerrig tamekḥelt.
Ḥemmleɣ-k am jjenjaṛ i tiṭ.
Awal aneggaru iddem-it waḍu.
Ɣiwel aseḍru, qebl ad teḍru.
Laṣel iceffu, lkaraɛ itettu.
Mi teɣliḍ, ḥedd ma k-yeɛnu.
Ulac taseṭṭa ur ihuzz waḍu.
Aberrez d tixsi d uqelwac.
Ɣelben aɛraben s umceččew.
Ikcem gar tasa,d way turew.
D azaɛlelli i yettzaɛlellay.
Ad d-yekk usalas seg umagraman.
Ad yessenger Ṛebbi tamtilt-is!
A nekk iweddfen mmi di tizi!
Anfemt i wannu, a sut uɣbalu!
Ar tiqlibin, timenza ɛeddant!
Aẓay, ad tteččeḍ ayen yewwan!
Kkes-ak awal, rriɣ-ak tamment!
Ssebleɛ a lqaɛa, ečč a times!
Tixxeṛ i yenna-yi, nniɣ-as!
Ur d-ssakay tussna n waṛẓen!
Wwet ṭṭbel, i win ara iceḍḥen!
Xedm nnḍeṛ-ik, teṭṭefḍ imi-k!
Acu ara d-ikken seg uffal?
Acu i d iwwin ih ɣer ala?
Kkes lukan, acu i d-iqqimen?
Ala idurar ur nettemlili ara.
D axxam bu yicbula d lqeffa.
Iseḥṣel-iyi deg imi n tlafsa.
Kker a dadda ad iqqim netta.
Lexbaṛ ad t id-awin ineggura.
Mi d-inna, baba yečča yeṛwa.
Msenṭaḍen ljayḥa n wa i wa.
Aqjun n leɛzib ur ittḥezzib.
Laxert ur teḥwaǧ ara aqezzeb.
Ayen i d-ifka wass, yečča-t yiḍ.
Ayen tugadeḍ, ad yes-s temmteḍ.
D ayen tmegreḍ ara tesrewreḍ.
Ikkat s ufus, ittall s wayeḍ.
Ixleḍ uxaluḍ, tazart, abelluḍ.
Ma ur tenɣiḍ, ard ad temmteḍ.
Tibṣelt ma tẓiḍ, ad tt-tɣeẓẓeḍ.
Wi iwwten di lɛib, ad t-inṭeḍ.
Agercal ur ittuɣal s iɣuṛaf.
Ibeẓẓed i medden s ameẓẓuɣ.
d ttimura n medden i ɛucṛeɣ.
Ad nessiweḍ aneqqad ar ṣṣeḥ.
Ikkat-as abendayer ad icḍeḥ.
Awal d aciri mačči d asmiri.
Faṛset tiɣli, telha i tilkli.
Ul d ineslem, ssuq d aṛumi.
Ad iccewceɛ Ṛebbi tafat ik.
Mi tɛedda lɛid, tezluḍ ufrik.
Ṭṭbiɛa n ugertil ur tettbeddil.
Kul aḍebbal akken ittḍebbil.
Tewweḍ armi d ajmam, tenɣel.
Ttwaɣuṛṛeɣ-d di ḥafi baṭel.
Zzin-as am tweḍfin i iniɣem.
Aɣyul iḥemmel win i t-ikkaten.
Aql-i am texnact ɣef waman.
D win i yettnawalen i yessawalen.
Ḍemɛeɣ deg uɛeṭṭaṛ yittmetran.
Iwala at laxeṛt la ceṭṭḥen.
Taggara n tmessi, d iɣiɣden.
Theddeṛ am yixef yettwakksen.
Ula d iṭij d tziri ttaḍnen.
Ulac aɣrum ur nesɛi imassen.
Ur d-rennu bu sebɛa tfednin.
Ur isɛi aqeṛṛu, wala iḍaṛṛen.
Win itewlen yif win iǧehden.
Kker a ɛejjaq, immut urejjaq.
Zzit tenɣel, taḍwist tɛelleq.
Sseɛd d anyir, cedda d awzir.
Ur ittbeddil ara mejjir aẓar.
Bu cceṛ am uɣerbal imceṛceṛ.
Ccwal ifṛeq-it Ṛebbi s lkaṛ.
Iṣeffer-as-d Ɛli bu tquṛaṛ.
Lmesk i s-issnen, d aɛeṭṭaṛ.
Aɛdaw ur itettu ara tigad-is.
Aɣyul, menwala iɛebbi fell-as.
Ala aɣyul i i inekṛen laṣel-is.
Azger acerqi ittḥadar icc-is.
Ddunit ur tebni deg yiwen wass.
Kalitus, xas ɣezzif, messus.
Laɛqel, d aneggaru i d-ittas.
Meɛqulit, at iɣezfanen n ufus.
Ur ittqessir ḥedd d uɣyul-is.
Ur ttaǧǧat lefḍayel n useggas.
Ṣṣbeṛ d unqis, ẓẓheṛ d ukḥis.
Win tuɣ imma, nekk d arbib-is.
Akken agḍi, akken tameɣrust.
Akken i k-d-tṛuḥ, mmager-itt.
Akken txedmeḍ, iyuzaḍ ɣlayit.
Anda i tent-iṛcex, ad qqaṛent.
Ar teqlibin, timenza ɛeddant.
Ciṭ i telwiḥt, ciṭ i teṛwiḥt.
Iddez-it ɛezṛayen ɣef ddunit.
Iṛuḥ am tebṣelt si tebḥirt.
Iṭṭef deg wuzzu d tiɛfeṛt.
Yuɣ taḥellabt uqbel tafunast.
Mi d-inna ḥatt, ini-as batt.
Nekni am yiẓid ɣer tessirt.
Tidet am tyita n tmekḥelt.
Tekcem-it tkerkra n at laxeṛt.
Ttnaɣen am yiḍan di tesraft.
Ula d ijiṛmeḍ d mmis n tmurt.
Yal cedda tetbeɛ-itt talwit.
Amsafer ur iɛeggu, ur iṛebbu.
D tukksa n unẓaḍ seg uqeṛṛu.
Lxiṛ n tiɣilt, ittawi-t waḍu.
Ṛebbi iɛeffu, lameɛna iceffu.
Tekcem tageṛṭeṭṭuct n wul-iw.
Tkennu tseṭṭa ɣef wayen turew.
Ur ttheggi iwzan, qbel ifrax.
Ur t-infiɛ uxbaḍ, wala armaz.
Nnecṛaḥa n uɣyul, d aɣẓaẓ.
Sḥeḍṣu, d timsegrit n laẓ.
Zzuɣer acifuḍ ar d-yas warkas.
Lɣeṛba, ay tt-irnan d ṣṣbeṛ.
Wi isɛan izimer, iga-s iziker.
Ad ak-issinef Ṛebbi ɛinttu!
Mi mmuteɣ, ad ig Ṛebbi tenger!
Ad tesɣeṛṣeḍ, ad ternuḍ!
Ad imḥeq Ṛebbi taɣedduct-im!
Ṛǧu a laẓ, ar ad yeww lexṛif!
Mačči wagi iḍla-yaɣ tamɛict!
Mi ara ttnaɣen sin, ttḥuddu-ten!
Mmi-s n taɣaṭ, yečč-it wuccen!
Ur ittserriḥ umcic i turet!
Ur tt-nettcuddu, ur tt-nettfessi!
Win ibɣan ucaf, iṣubb s iɣzeṛ!
Win ibɣan ucuf, iṣubb s iɣzeṛ!
Xdem jajja, ad tteččeḍ bwabbwa!
Ala aɣyul, i yeleḥḥun s nnbec.
Amɣar mi ibbehba, i t-inefɛen.
Day kul taxellalt s tmellalt?
Wi k-innan meqbuleḍ a ṛṛuḥ ?
Acimi ala imi rrbeḥ illa?
Aɛeqqa, aɛeqqa, ad yemmed meqqa.
Aɣamac, lgerra, teṣleb lɣella.
Akkal s tlisa, awal s lekyasa.
Iggul ɣef uksum, imceḥ lmeṛqa.
Keččini am zzit, dima s ufella.
Win isɛan tasa, ur ičči tansa.
Iɣɣunjeṛ am umiẓab n at Iɛic.
Lxiṛ islulluc, lhemm iskeɛɛuc.
Mi iṛwa lkerc, aqeṛṛu ifeḥcec.
Wi yezlan rric, ḍemneɣ-as lɛic.
Ma regmeɣ-k, ḥseb-iyi am kečč.
Igenni iṛeɛɛed, lqaɛa tremmed.
Iseblew-it, am ikerri n lɛid.
Taṛbut tettqiṛṛi, wala lɛibad.
Ṣṣuṛa d ayeddid, ul d agellid.
Ansi i d-zedmeɣ, i d-tesquccḍeḍ.
Heggi usu, uqbel ad tennudmeḍ.
Imi yessebleɛ, ṣṣuṛa tessexlaɛ.
Ansi s-ihwa ad yekk am uɣaṛaf.
Iqemmuden, iqeṛmuden, imectuqa n yiḥbuben, abziz, abziz i yiwen.
Biɛemṛan, iɣzeṛ n ṭṭlam, tuggict n yiẓerman.
Igufaf yeččan seksu ur yufaf.
Tettalem ulman deg tzeqqa.
Nnejmaɛen-d warrac deg ufrag.
Tessuṭṭuḍ mmi-s di lḥaṛa.
Netta yettaɣ, yemma-s tettellif.
Tger aẓeṭṭa n ubeṛnus.
Akken i t-id-uɣeɣ, ad t-zzenzeɣ.
Ansi d tzedmeḍ, ay d-squccḍeɣ.
Ad nemyezwer, am yiẓid ar isni.
Ccṛeɛ s iɣimi, mačči s ibeddi.
Igla, usexḍi, d urgaz lɛali.
Yusa d llusi, deg-neɣ ittqissi.
Lexbaṛ n teẓgi, a-t-an ar uɛeẓẓi.
Kkseɣ seg iri-w, rriɣ s iri-k.
Ṭṭejṛa n lmesk, mačči d lḥesk.
Argaz d awal, mačči d aserwal.
Ittuṛfeɛ am uzrem mi ara yejhel.
Kul lɛib ad as-d-afen asemsel.
Win d-ineṭqen, ad iqqen aɣyul.
Iṭṭef-it di tegnit n ṛṛcem.
Lɛebd issaram, Ṛebbi isseḥzam.
Ma txedmeḍ, Ṛebbi ad ak-ixdem.
S ɣuṛ-i ilzem, s ɣuṛ-k igzem.
Tameṭṭut d tagersa n uxxam.
Win issenɣalen, ur d-ittagem.
Win itellɣen, hdeṛ neɣ ssusem.
Ad d-yarew umadaɣ tibexsisin.
Ad d-imɣi gerninuc gar yinyen.
Abelluḍ d yirden, leɛmeṛ zdin.
Akken myezdaɣen, ay myaɛṛafen.
Awtul xfif, rnan-as iḍebbalen.
D aslaɣ i yesleɣ, mačči tuslin.
D ibki n zzan i yettɣeẓẓen izan.
Ikka-d unessis s nnig lkanun.
Isṭeẓṭuẓ am uɣyul deg usawen.
Ittnernay am tfunast izeglen.
Iwwet-it s uɣwebbaṛ s allen.
Izem ur ileqqeḍ ara tiweḍfin.
Ttif afus yeṭṭfen wal win yebran.
Ul-iw akked ṛṛay-iw mserfan.
Ula d iẓerman n uɛebbuḍ ttnaɣen.
Ula wi isuɣen, ula wi innuɣen.
Ax, iqqaṛ-it, meɛna ittɛuccur.
Ɣef kul taɣaṭ, mmi-s d izeṛzeṛ.
Berred tagelzimt, uqbel nnjeṛ.
Lɣeṛba n wur neɛmiṛ, d aqwiṛ.
Lɣeṛba, ay tt-irnan, d ṣṣbeṛ.
A lfeṭṭa, ad kem-id-yali nnḥas.
Aɣyul, menwala iɛebbi fell-as.
Aḥeqqaṛ, kkes-as neɣ rnu-yas.
D ufrik i t-id-tesɛa yemma s.
Ileǧǧem iman-is s lefɛayel-is.
Limin uɛeggun deg idmaren is.
Mḥemmalen am sin iḍudan n ufus.
Win ibezgen, ad yuɣal ad yens.
Lḥaǧ d nnefṣ, tarbaɛt d nnefṣ.
Ad ibbeḥbeḥ ṭikkuk di tefsut.
Iɣli-yas userwal di tejmaɛit.
Kkseɣ-ak awal, rriɣ-ak tamment.
Ma mačči d nnger, d tawaɣit.
Mɣin-ak-d ijeǧǧigen n laxeṛt.
Skud ur nemmut, rrbeḥ ur ifut.
Tilufa ggtit, ussan wezzilit.
Ulac asif, ur nesɛi tiqenṭeṛt.
Ur iẓri anda zzant wala ṛɣant.
Ikeččem gar uɣeṛbal d teṛbuḍt.
Ittnejbad deg usu, am ukawaču.
Ma teggul deg-k tmeṭṭut, cfu.
Mi tettuḍ lḥaǧa, ad tettwaɣbu.
D tuffra n uɣyul deg utemmu.
Ur iraɛ ufus-iw, wala uḍaṛ-iw.
Ur iḍeṛṛig ar ad yellaẓ.
Qeḥḍen warrac n wass-a.
Yeqḥeḍ wul-is.
Iles-is d uḥdiq, ul-is d uḥriq.
Leqḥeḍ iḥuza tudrin-nneɣ.
Nneɛlat d awal, tisusaf d aman.
Ur ttaǧǧa ara uzzal ad yismiḍ!
Ad kem-issentu Ṛebbi am tagust!
A weḥci, a weḥci, qqimeɣ weḥdi!
Ad iṭṭef Ṛebbi i yugaren aya!
Awer setḥint deg-k lmalaykat!
Awer tt-iwzen Ṛebbi fella-neɣ!
Ay gar-ak d lǧennet, a yamẓallu!
Iḍes ar azal, učči ar tinzar!
Itweḥḥec lfil, rnut-as-d gma-s!
Mi temmut yemma-s, iffer aqabac!
Ṛuḥ a zzman, tuɣaleḍ-d a zzman!
S limin n yirgazen ur nḥennet!
Uḥeqq win igan isem i yiman-is!
Ur ttlaɛej ara tussna n waṛẓen!
Win ifut wawal, yini-as: sliɣ!
Wwet a qasi wwet, ssuma yiwet!
Ifka Ṛebbi irden i yir tuɣmas.
Xas ad tneṭḍeḍ deg ubeṛnus-iw.
Anta tuggi ur nerri taseksut?
Day, kul taxellalt, s tmellat?
Ččiɣ aɣwelmi, ssegraɣ-d tinsa.
Aɛeqqa, aɛeqqa, ad immed meqqa.
Akka s aɛfir, akka ɣeṛ takka.
Azal n tlaba ittban di ccetwa.
Ḥeṛmeɣ-t ula deg waman n tala.
I d-ittaǧǧan taɣawsa, d tukksa.
I icelɛan, ala win terza tyita.
Ifhem s lɣemza, mačči s ddebza.
Ittwalxez am ubexsis n ṛṛḍuba.
Myelhin-d di tyita wa deg wa.
Tehdeṛ fell-i adrar-in adrar-a.
Teẓḍa aẓeṭṭa-is, d timezda.
Tuɣ aẓaṛ, ula deg waman n tala.
Tuqmem fell-i agdud n tzizwa.
Ur ittɣimi ukured anda teḥma.
Ifka-yas arrac, irna-yas tirac.
Usu d aqeccuc, aɛdil d ameccuc.
Ul d agellid, udem d ayeddid.
Isɛa yir tagmat, irna ittaweḍ.
Leḥnana n tyaziḍt, ur nessuṭṭuḍ.
Ssu aceṭṭiḍ, qbel ad tennudmeḍ.
Uccen d abrid kan i yettwaɣlaḍ.
Ittgalla wurif, isseḥnat nnif.
Am win iteffẓen ɣef sin imuyag.
Ulac wi izegren asif ur ibzig.
Leḥya tessizwiɣ, lxuf issiwṛiɣ.
Ayen iflen i tizi, ur d-itezzi.
Inɣel-as-d, akerciw deg iciwi.
Lxiṛ d imezgi, mačči d inebgi.
Ssuq d ṣṣbeḥ, ddunit d temẓi.
Ad teknu Temguṭ ar Tizi Hibel.
Ara yeččaṛen aɛebbuḍ, ala akal.
Bab n wakal, izwar bab n wawal.
Tagmat d awal, tasa d agrawal.
Tenfel-it yimma-s, asmi d-illul.
Ur qeṛṛen ara azger ar uɣyul.
Zzhu n ddunit d aman n udfel.
Adɣaɣ ɣef udɣaɣ, ad yali uxxam.
Ur isɛa ara talexliɛt deg udem.
Akken myeqṛaben i ttemwaṛaten.
Ayen icerken, am tlaba iterken.
I ubrid usennan, arkas azuran.
Iɣebbeṛ akk wid i s-yettilin.
La iberren am uẓṛem di lkanun.
Lbaz d lbaz, lɛac-is d isɣaṛen.
Leḥrir ɣef isukan ulawen rkan.
Ma yuli waggur, ula igan itran.
Rregmat d awal, tisusaf d aman.
D taḍsa n buzelluf ɣef lkanun.
Uccen ur tt-isɛedday ɣef uccen.
Win ur neqḍi ṣṣbeḥ, lerbaḥ futen.
Lexliqa uxellaq, tiyta ur tlaq.
Tameṭṭut ur tzeddi, ur tfeṛṛeq.
Ax, iqqaṛ-it, meɛna ittɛuccuṛ.
Ala uday i yeregmen s deffir.
La leqqḍeɣ ussan-iw am itbir.
Lexṣaṛa d urar, lewqam d adrar.
Sani tttedduḍ a yaḍaṛ? s aẓar.
Tamɛict n liser, talaba n sser.
Fukken lehduṛ, ifeṣṣel uqenduṛ.
Lɣeṛba n win ur neɛmiṛ, d aqwiṛ.
Lxiṛ s lxiṛ, win izwaren axiṛ.
Adfel lḥu-as, lehwa ddari-as.
Ɛuzzen-t am tmellalt deg ufus.
Ifka Ṛebbi irden i yir tuɣmas.
Iɣumm udem-is, iǧǧa iḍaṛṛen is.
Kul yiwen icɣel deg uxjiḍ-is.
Ṛebbi ur ittɛanad ara lɛebd-is.
Ṛṛay d ṛṛay-is, awal d awal-is.
Terra-d lḥenni, deg wacaren-is.
Yir ccɣel ittgalla di bab-is.
Wa meɛduṛ, wa d lḥeqq-is.
Yiwen meɛduṛ, wayeḍ d lḥeqq-is.
Zzuɣer acifuḍ, ar d-yas-warkas.
A nefṛeq tamellalt i At Bgayet.
Anda d-yeṭṭef amedwel, iɣuṛṛ-it.
Ifka yasen-d Ṛebbi tajeggaḥt.
Iṣbeḥ-d am lebzeṛ ɣef teṛbut.
Itteḥdiqiṛ am tyaziḍt tasaɛṛaqt.
Lɛebd ittgalla, Ṛebbi isseḥnat.
Mcettamen s yiɣsan n at laxert.
Mi d-iwweḍ yisɣi, tban tefsut.
Myenjaṛen, am iɣuṛaf n tessirt.
Tilufa ggtent, ussan wezzilit.
Cci n leḥṛam, ittafeg am wabbu.
La ismenɣuɣud deg awal, irennu.
Ṛebbi ittak taḥeṛṛaṛt s berru.
Tejjeḥjeḥ tmes di tɛebbuḍt-iw.
Izzizdiw, ur ittfukku ameslay.
Mi yeɣli uzger, ṭṭuqqten tferyin.
Ad k-isgen, Ṛebbi, ɣef tzeggart!
A lxiṛ, a litra, tesɛiḍ llembuḍ!
A Ṛebbi, huzz ammud-is ma iččuṛ!
A t-ig Ṛebbi d afrag fell-awen!
Refdeɣ anay-iw, leɛqel yettḥeyyeṛ, ɣer Tizi Wezzu, tura ad nezger.
Ad d-nerr asirem, ma ɣezzif leɛmeṛ, i tarwa tlelli, Ṣṣumam d Ǧeṛǧeṛ.
A tidet iṛuḥen, ass-a ad kem-nẓeṛ.
Icenga ad ffɣen, ih, neẓra nezmer.
Ad d-ners ar wannar, tuddar idurar.
Taqbaylit tufrar, tennerna teẓweṛ.
Nebges-d s tebɣest, ɣas yekker uɣebbaṛ.
Nettwali s wallaɣ, ma d kečč ɣas wexxeṛ.
Neggul s limin, akken ad d-nerr ttaṛ.
Acḥal i tenɣam, i txenqem s umrar.
Atmaten imeṛṛa, wawras d uheggaṛ.
Ad d-lalen am ass-a, ad egen leqṛaṛ.
i tsuta uzekka, ad terr izuɣaṛ.
Ah ay izukar, tarwa n wat lɛaṛ.
Neẓra i neswa, ar ass-a nedder.
Taqbaylit-nneɣ, tura ad tt-nɣeṛ.
Xas tenɣam seg-neɣ, drus i nexseṛ.
Ad d-leqqmen wiyaḍ, yeṭerḍeq waɛbaṛ.
Abrid n timunent, ass-agi yenǧeṛ.
Tefrest-it tarwa-s, lebɣi ad isaṛ.
Ad nebnu tamurt, s ucawrar d umɣaṛ.
Argaz tameṭṭut, taqbaylit tufrar.
A win ibeṭṭun, ssaɛdel ay amcum!
Awer nɣellet, awer nettwaɣellet!
Awer tenneḥcam tamart ar tamart!
Bu meyya iqqaṛ: awah a mitayen!
Ffeɣ-d ar lebraz, ad nemberraz!
Ɣumm tiqqad-ik, neǧǧa tiqqaṛ-ik!
Ṭṭɛam n Ṛebbi, awer tenneḥwaǧem!
Ma yirfa, ad yiṛz akufi n ukerfa.
Meyyez nnican, uqbel ad tqerseḍ!
Rrxa d bu laɛyub,a yimsewwqen!
Xtiṛet: a-t-a uqabub, a-t-a llqeḍ!
Ḍmeɛ di Ṛebbi, mačči di lɛebd!
Eḍs-as i ddunit ad ak-d-teḍs!
Zwaǧ n bda, aḥebbeṛ meyyat sna.
Ur ttɛawaden ara iɣsan tubbwi.
Anwa ay d ameẓẓuɣ-ik a yaɣerbi?
I tin yuɣen sin, acu ur tessin?
Akkal s tlisa, awal s lekyasa.
Iseɣ s leḥfaḍa, lɛaṛ d lɛadda.
Lbaḍna ma tettwamla, tettwanna.
Lhemm uzekka, ad t-neǧǧ i uẓekka.
Rewleɣ i tmeqqwa, ɣliɣ di temda.
Ssider-iyi ass-a, neɣ-iyi azekka.
Taqbaylit d ṛṛay, ddin d neyya.
Taseṭṭa, taseṭṭa, ad temmed taffa.
Ttif ddel n wumcic, wala win uɣerda.
Ur wwiḍeɣ la igenni, la lqaɛa.
Ibennu mebla aqbuc, mebla aqnuc.
Ṣṣuṛa d ayeddid, ul d agellid.
Neẓra abeddel d awezɣi, maca d adday kan fiɣef ad yesseḥibiber umdan.
Ur tettbeddil ara temsalt n udabu di Zzayer.
D awezɣi ad ibeddel udabu azzayri.
Tiɛuṛba akked tineslemt nɣant tudert n yimaziɣen.
Afus ayeffus ur igezzem azelmaḍ.
Leḥnana n tyaziḍt, ur nessuṭṭuḍ.
Gma-k ad k-iffeẓ, ur k-isseblaɛ.
Ur ittwaṭṭaf ujenwi si leqḍaɛ.
Ttakeɣ-as kan, tarbibt umeẓẓuɣ.
Zwaǧ n temẓi am wudem n ṣṣbeḥ.
Agujil ur t-ttweṣṣi ɣef imeṭṭi.
Ayen yiflen i tizi, ur d-itezzi.
Ikcem agraw, ur issin ad iṣelli.
Yuɣal-d, la d aṣuṛdi, la d cci.
Ur d-iɣelli ara ubexsis ar yimi.
Akken i k-iwwet, ara k-id-ifakk.
Amɣaṛ saɛef-it, xas di ṭṭeṛṛ-ik.
Aṭas i tessefruruy tqemmuct-ik.
Kra ara d-issis, ad ittumessek.
Mi d inna čibib, ini-as ṭikkuk.
Mi yeɛra yiɣes, ad ak-t-id-yefk.
Am lleft ur nettnusu deg wakal.
Amcic amakṛaḍ, isgerwij leḥwal.
Ayen idergen i tiṭ, idreg i wul.
Imṛabḍen smuhbulen ɣer leqbayel.
Axxam bu iselqam, izga innelqam.
Lhedṛa d aclim, tasusmi d adrim.
Sers lbaṣta-m, ad iali uzeṭṭa-m.
Ur isɛa ara talexliɛt deg udem.
Ur keččem ara gar iccer d uksum.
Ṣṣaba d leɛwam, tayerza d ddwam.
Yiwen usalas ur ittseqqif axxam.
D aɛembub i yeɛna, mačči d zzyen.
Iɣma-yaɣ s nneɛlat d tesleqbin.
Iles aɣezfan gezzmen-t wuglan.
Iles d aɣezfan, afus d awezlan.
Imi izemmen, ur t-keččmen yizan.
Inisi d wuccen, ur ttemkeyyaden.
Inwa d anciwen, ziɣen d acciwen.
Iserdyan leḥḥun, iberdan ḥekkun.
Ittenkikiz am win ččant telkin.
Llin imawen-nnsen am teɣṛasin.
Msekṛahen am warraw n takniwin.
Ṛebbi ittseqqi di lḥila iṣeḥḥan.
Ttif win iṭṭfen, wala win ibran.
Wwet ṭṭbel i win ar a iceḍḥen.
Iẓra uḥeṛṛat anida yiǧǧa awzir.
Tewweḍ tweṭṭuft s ixef n usɣaṛ.
Aḍad ur issenɛat ara ar yiman-is.
Amenqus ixeddem ḥaca di tmenqas.
Asammer d aɣuṛaṛ, amalu d agris.
I tḥeṛceḍ ay Iblis, tečča-k tmes.
Igenni n Ṛebbi, tamurt d ayla-s.
Ismendag times, tayeḍ deffir-s.
Iwwet-iyi uṛumi, cetkaɣ i gma-s.
Kul yiwen ittḥalab s uḥellab-is.
Ufhim, imeddukal rezzun fell-as.
Ur tettqazameḍ ara izem s ufus.
Ad t-ittsal ɛezṛayen di tɣeṛɣeṛt.
A tulmut, teḍra yid-i tmacahut.
Ad ak-seččeɣ lemṛaṛ s tɣenjawt.
Ala yir lɛebd i yeneṣḥen taṛbut.
Aqejmuṛ, leɛmeṛ yundi taqellaɛt.
Gganent wulli akken myaɛdalent.
Imi d aɣerbal, iciwi d taṛbut.
Iqqim seksu d wudi, irra tiqit.
Iṭṭef di Ṛebbi, irna di temrart.
Iẓẓad itterra awren ɣer tessirt.
Taqcict-agi d leḥrir n temdint.
Tibbura n Ṛebbi ur ttwamdalent.
Tifawtin deg ujerbub ay ṭṭfent.
Ttif ad zwirent, wala ad grint.
Ussan akk lhan, yiwen n wass dir-it.
Jjenjaṛ i tiṭ, lemleḥ i tqeṭṭiṭ.
Af nnif ur illi lxif d ukukru.
Tajenwitt n ǧeḥḥa tneqq tḥeggu.
Taẓallit tfeddu, ssadaqa tneǧǧu.
Teǧǧiḍ-tt armi temsa deg ul-iw.
Uccen, abrid kan i yettukellex.
Argaz ikerrez, tameṭṭut tḥerrez.
Tajmilt uzarez, tazdemt tgerrez.
Yir rgaz, yif-it ucabcaq n lgaz.
Win yuṛǧan lɛebd, ad yens i laẓ.
Anda yessarem wul, ad yaweḍ ufud.
Yemma s umagad, urǧin tessiɣret.
Am uɣerda n lǧameɛ: laẓ, asemmiḍ.
Ad d-ifk Ṛebbi imnayen n telwit!
Ad k-issufeɣ Ṛebbi leḥkem n usɣaṛ!
A tiffaf, Muḥend yuɣal d aḥeffaf!
Dder-d aqjun, ddem-d aɛekkaz!
Awer ikkes i wallen ayen ẓṛant!
Dderya iwumi ur ččiɣ nnfeɛ, dfeɛ!
Hedden, hedden, akka yakk medden!
I wawal aqesḥan, err awal aẓidan!
Kem a yell-i, a taxeddact umenzu!
Lemrafi wejden, iɣuṛaf ur nǧiṛen!
Ṭṭejṛa ur nesɛi tili, awer tili!
Ur lliɣ d llufan ad iyi-tettleḍ!
Win iččan lḥeqq-is, iqqen tiṭ-is!
Xdem lxiṛ i udɣaɣ, ad k-t-id-yerr!
Ur iban d ṭikkuk, wala d aẓaɛluk.
Akken yella wass, ad t-iks umeksa.
Ḥyu-yi-d ass-a, nneɣ-iyi azekka.
Iffeɣ-itent am bu wuṛiḍ n tmeɣṛa.
Ṭṭaqqa n dderya, d asif n lmeḥna.
Ittgalla leǧhel, tesseḥnat leḥya.
Ixir ayen nefka, wala ayen nečča.
Lǧahel uqbiḥ, yif lxayen n ttuba.
Lǧiran i ṛṛeḥma, mačči i nneqma.
Ncalleh di lehna, mačči di lehwa.
Snum-iyi, tekkseḍ-iyi, d laɛdawa.
Lketṛa n leḥbab ittawi d laɛtab.
D axbac i ixebbec, mačči d anqac.
Ticraḍ s tmenɣac, mačči s tɣiɣac.
Udem d aqelwac, iẓṛi d adaɛmamac.
Ad k-ččeɣ, ččeɣ tamurt ɣef tettedduḍ.
Irra iman-is d lfayeq, ur iwwiḍ.
Simmal tkemmseḍ, simmal tkemmceḍ.
Tawant n wallen, tif tin uɛebbuḍ.
Ayen isseblaɛ lebḥeṛ, ay sbelɛeɣ.
Ar d iččaṛ uyeddid, ar d iṛecceḥ.
Argaz deg urgaz, lḥenni di rrbeḥ.
Ad iṛabeɛ deg uglagal n At Qasi.
Amɣar azemni ur mazal ad ittandi.
Isenna-yas asenni n wur nettawi.
Ssegrireb aɣerbal ad t-id-ittawi.
Taɛekkazt n Ṛebbi leɛmeṛ teɣli.
Taṛbut ittwanejṛen teḥwaǧ aneqqi.
Ttjaṛa am lmesbeḥ, ittaɣ, ixetti.
Ur t-ufiɣ di tizi, wala di twizi.
Ur iban d ṭikkuk, wala d aẓaɛluk.
Ẓefk-iyi ul-ik, kkes-iyi iles-ik.
Illexlex am tfunast n ṣpenyul.
Xas kkaten ṭṭbel, ttɛassan aɣyul.
Ur tesɛi lqaɛa ideg ar ad teqqim.
Ad teḥzen lfeṭṭa inzan s uɛeṛbun.
Acmux ineɣlen, d acmux iṭenṭunen.
Aḥeddur d uggan, abeṛnus d ulman.
Ala taseqsut, ur nettkki gar-asen.
Amdan ilhan, ittarra awal aẓidan.
Awal n tsummta, d win i ifeṛṛqen.
Imawlan ṣebṛen, imɛazzan kefṛen.
Ittru d umeksa, itett d wuccanen.
Kkes "lukan", acu ara d-iqqimen.
Laɛyaḍ fell-aneɣ, tazzla fell-awen.
Mi iɣli uzger, ṭṭuqqtent tferyin.
Ur d-tettekk tafat seg uddaynin.
Ustayen ad ɣlin, irden ad d-grin.
Wwet-it ɣef walim, ad ittu timẓin.
Xas ur terbiḥeḍ ara, sfugger kan.
Zgan qqaṛen "lukan", wid istufan.
Iles-is d uḥdiq, ul is d uḥriq.
Win ixaḍen s umrar, yini-as ṛqiq.
Ayen d-ikkan seg usaɣuṛ d abaɣuṛ.
Beṭṭu d amger, timlilit d leḥder.
Idir, idir, leqraṛ-nneɣ d agadir.
Iẓra uḥeṛṛat anida yiǧǧa awzir.
Leḥlal ittifrir, leḥṛam ittezzer.
Lexṣaṛa d urar, lewqam d adrar.
Ma tečča, tečča, ma ulac d aqeṣṣer.
D asif i yettakken aman i lebḥeṛ.
Aḍad ur issenɛat ara ar yiman-is.
Ala tikkuk i yecebbun imawlan-is.
Amaflas ur fell-as nudant tullas.
Amakraḍ ur itettu ara tanuga-s.
Amcic ur ittaǧǧa ara laɛwayed-is.
Axxam n leḥwaṣ, d axxam n lexṣas.
Ayen ittwaksen i tezdemt, yifsus.
I tḥeṛceḍ ay iblis, tečča k-tmes.
Iḥḥesref, am asmi i t-tesɛa imma-s.
Isdari aqeṛṛu-s, iǧǧa iḍaṛṛen-is.
Ma izzi i udɣaɣ, ad d-yawi ayla-s.
Mliɣ-as nnfeɛ-is, ixdem nneḍṛ-is.
Sser ma drus, ma igget messus.
Axxam n leḥwaṣ, d axxam n lexṣaṣ.
Azger-is ikkat, wi iḥuza iṛẓa-t.
Iqleɛ-itt Ṛebbi aqlaɛ n tebṣelt.
Nnan-as i uclim: yya ar tessirt.
Tḍeɛfeḍ,am win ittɛicin taddart.
Tiqqit, tiqqit, ad teččaṛ tbaqit.
Ttif argaz iweɛṛen, wala tallest.
Win igezmen taseṭṭa, izzuɣer-itt.
Awal am tamment, lhedṛa am tummeṭ.
Aqjun ad iṛwu, taḥbult ur tbeddu.
Awal s uqerru, tbeɛ-it ar d ikfu.
Macahu, win d-innan ahu, ad ilhu.
Teḍṛa yid-i, am teɣṛast ugayemru.
Ayen d-ifka waxux, ičča-t ujaxux.
Iḥṛec tiḥeṛci yisseḥṛacen iɣwyal.
Ad k-idel Ṛebbi s ubeṛnus n sser!
Ad k-iǧǧ Ṛebbi d abeṭṭan di lqaɛ!
Ad k-iweddef Ṛebbi ar bu ikurdan!
A Ṛebbi cafeɛ di ṛṛuḥ neɣ qeṭṭi!
Ad ak-ikkes Ṛebbi ugur d uɛekkur!
Ad ig Ṛebbi d ayen i ken-ifdan!
Ad iṛḥem Ṛebbi kra i d-iǧǧan beṭṭu!
Amaqwa-k a gerninuc, tesreɛriɛeḍ!
Awer ikkes Ṛebbi izem i teqḍiɛt!
Xdem lxiṛ i udɣaɣ, ad ak-t-id yerr!
Ifka-yak Ṛebbi asagem, xas agem!
Mmi-k sečč it, ssels-it, Ṛebbi-t!
Win ibɣan ad icbeḥ, ur iqqaṛ eḥ!
Win yurgan ulaxeṛt, iniwel lweɛda!
Di lmeḥqur ay deg tetteg aɛemmuṛ.
Tenta tistent gar yiccer d uksum.
Anwa ar ad tgezmeḍ deg iḍudan-ik?
Argaz lɛali ur as-teṭṭebbil ara.
Janeb tilufa eǧǧ abelluḍ i tsufa.
Ṛemḍan zik telt yam kan i yella.
Taqcict mm tebbura, leɛṛeḍ-is inza.
Tayerza s ṛṛwa, tissulya s ṛṛḍa.
Taqellaɛt yeṭṭfen aɛeẓẓi, ur txab.
Ay ameɣcuc, i k-isbezgen ad ɣ-iṛuc.
Ikker umɣar ad iqdec, iṛẓa abaqec.
Am uɣerda n lǧameɛ: laẓ, asemmiḍ.
Ansi tekka tessegnit, ad ikk lxiḍ.
Ayen tebɣiḍ tefkeḍ-as, ad inazeɛ.
Lxiṛ iɛum, mawa ula ansi d-iffeɣ.
Ma tufiḍ akli werreɣ, armi ittwaɣ.
Iẓra ufellaḥ anida yeǧǧa leslaḥ.
Ddunit am lmesbeḥ, tettaɣ, txessi.
Lḥewj n lwali i yeqqaṛen i uqjun xali.
Tafsut tettṛebbi, anebdu ittɛebbi.
Tamuɣli d leɛḍil, rnu ɛad ibeddi.
Tirmegt deg igenni, lmaɛun ar yini.
Ur t-ufiɣ di tizi, wala di tiwizi.
Win ur nesɛi lwali, ittgalla s xwali.
Win ibɣan ad ireɣ, ireɣ ɣef lɛali.
Win ileḥḥun timendeffirt, iɣelli.
Ayen ittaran asemmiḍ, ittara iṭij.
Ilha cckal i uclal xas di leḥlal.
Ur illi di jillul, wala di millul.
Aleqqim, aleqqim, taẓallit teqqim.
Bu lehmum, ur iggan, ur ittnuddum.
Fiḥel ma tennḍeḍ i udrar aɛmam.
Yuker d imukar, ittru d wat uxxam.
Seksu, ar t-trucceḍ, ad irtutem.
Ur tbennuḍ aɣerrabu s usɣar aqdim.
Ad irḥem Ṛebbi taɛebbuḍt yettarwen.
Mi d-yerra ɣef tuttriwin n yimaslaḍen n Useqqamu n Uɣlan s yisem n uneɣlaf amenzu.
Meɛtub Lwennas ilul deg Tewrirt Musa deg At Dwala.
Di Ticci, d Axxam n yidles Idir Ɛacur n Bakaru, i d-yesdurin ahil n tidukla tadelsant Asaki.
Tin i d-iheggan sin wussan n usmekti, s waṭas n yiremad idelsanen. 
Ass-nni n lǧemɛa, tella-d temlilit taseklant d uskasi akked umaru d umedyaz Yasin Ḥebbac.
I lmend n usmekti s umulli wis sin mraw u yiwen n tmenɣiwt n ucennay aɣewway Meɛtub Lwennas.
Yuget leqdic adelsan deg tmurt n leqbayel merra akked tmura tiberraniyin.
Ass n ttlata sin mraw u xemsa yunyu sin n wagimen u mraw yiwen.
Ass-a ad zemmen sin mraw u yiwen n yiseggasen ɣef tmenɛiwt n ucennay Meɛṭub Lwennas.
Win  i d-yewwin awal ɣef umennuɣ n umedyaz d ucennay Meɛtub Lwennas.
Imeslay-d daɣen umeskar-agi ɣef udlis-is i wumi isemma "Lwennas Meɛtub, neɣ abrid ɣer umyit".
Win  i d-yessuffeɣ ɣer tezrigin tafat.
Sendiḍelli n ssebt, ass n usmekti wis sin n tiddukkla-agi tadelsant.
ddima deg Uxxam n yidles Idir Ɛacur, yebda leqdic-a, ɣef Lɛecṛa d tasawent.
Leqdic yella-d s ddeqs n temsikniyin, yerzan tudert d umecwar n ucennay aqbayli.
Lwennas Meɛtub d win yefkan iman-is d asfel i tmaziɣt. 
Tettunefk daɣen tegnit i tmeɣra n ccna, ideg i d-ttwacnant aṭas n tezlatin-is yeččuren d iḥulfan.
Tizlatin ideg mazal anza-nsent deg yimeẓẓuɣen n medden.
Ɣef Zzuǧ n uzal, yella-d usarag d uskasi, sɣur umaru Allas Di Tlelli akked Nadya Meɛtub.
Nadya Meɛtub d taǧǧalt n ucennay ameqqran Meɛtub Lwennas.
Yezzi deg-s wawal ɣef usentel-agi: "Meɛtub Lwennas: akkin i unaẓur, d amdan bu waṭas n tsektiwin".
Mi yessuli usarag-agi, tettunefk tegnit i usteqsi n yimsirgen-agi i d-yellan d inebgawen.
Yetturaǧu, ad d-tili tmeɣra tameddit n wass-agi ɣef ttɛa d uzgen n tmeddit deg Unnar Aɣurbiz n Bgayet.
D leqdic ara d yilin s lmendad n Nadiya Meɛtub d tidukla Meɛtub Lwennas.
I usmekti d usiweḍ, tameddit-agi deg lwilaya n Bgayet.
D tameɣra n tejmilt, ideg ara cennun ddeqs n yicennayen imeqqranen.
Wid yecban Uleḥlu, Ali Ideflawen, Malika Dumran, Zeddek Lmulud akked waṭas-nniḍen.
Si zik i tettwassen temnaḍt n Ɛecba di Xerraṭa, s yibkan i yettilin dinna s ṭṭaqa.
Deg wayen iɛeddan, send ad yettwamdel ubrid ɣef sebba n lecɣal i yettmaggan dinna.
Ulac anehhar neɣ amsebrid ur nesɛedda kra n tegnatin yelhan mi ara t-yawi ubrid syinna.
Amḍiq ideg yettwali ibkan tikwal rrif n ubrid gedged.
Ilaq ad d-nini d akken seg waṭas-aya, nutni deg umihi yibkan-a.
Aɛebbuḍ d ilemẓi, uglan d imɣaṛen.
Aḥeddur d uggan, abeṛnus d ulman.
Aman n nnisan, iffeɣ lehzel iɣsan.
Amellal d uberkan leɛmeṛ mɛacaṛen.
Arraw n takniwin, ur ttemsendahen.
Axenfuc d ameqqṛan, iɣil d aquṛan.
Ger tidet d lekdeb, rebɛa iḍudan.
Iǧǧa-d Ṛebbi imebraḍen, imefraḍen.
Inwa d anciwen, ziɣenni d acciwen.
Tamuɣli s aqeṛṛu, mačči s iḍaṛṛen.
Ṭeṛḥa ibeɛden, teshel i yimakaren.
Ttemyeskaden, am arraw n takniwin.
Ttif ussan iɛeddan wala wid d-immalen.
D tiɣin n ṣṣrima, uqbel aserdun.
Tufiḍ-d at rbaḥ ɣeḍlen igelman.
Walaɣ at laxert la tetten ibawen.
Win isɛan irden, reṭṭlen-as awren.
Xellun-tt ɛecṛa, yeɛmeṛ-itt yiwen.
Ddiq, jjiq, lɛebd ur illi d uḥdiq.
Di lmeḥqur ay deg tetteg aɛemmuṛ.
Akken yella baba-s, ad yili mmi-s.
Bu tissas, ittarra laɛdu ar tilas.
Ḍeggeṛ sebɛa tbeɛɛayin zdeffir-s.
Iles aɣezfan, ɣeẓẓent-tt tuɣmas.
Ssebba n tirwas, d aɛaddi n tilas.
Tafamilt lɛali, ittwaɣumm nnif-is.
Teḥzen twellit, ur ṛebban watma-s.
Akken i tt-iwɛa wuccen, iɣeẓẓ-itt.
Mi tufiḍ tabexsist, heggi tiqceṛt.
S ufus ḥeḍment, s umger reḍbent.
Ur as-tezmir tamart, wala temrart.
Ur igget ujṛad armi igget lqewt.
Iggul s wayen ar ad t-yerren d aẓru.
Nemzazzal, iǧǧa-yi mmi-s n wuday.
Ṭṭejṛa ansi ṛqiqet, i tettwaṛṛaẓ.
Ifka-yas imassen, yurez-as ifassen.
Menaɣ-ak tamettant ara k-iqeffɛen!
Ad k-wwteɣ tyita n uqjun di ṭṭlam!
A lxayen aker, a bab n uxxam aki!
Ad aɣ-iǧɛel Ṛebbi si ttelt lbaqi!
Ad am iḍlu Ṛebbi udi d tamment!
Aḥlil lewḍen abaɛli, yenzan d asuki!
Awer nečč amessas, awer neddu ḥafi!
D yemma-s, ur teǧǧi aman ad nneɣlen!
Iḍyiq, ijjiq, a yaɛeggal ur neḥdiq!
Ṭṭbiɛa-s d lexṛif, ddem kan teččeḍ!
Ur iyi-ssenway ara anebdu d ccetwa!
Win ur nesɛi aɛdaw, ad yeṛǧu aggaw!
Wwiɣ-t ad iẓẓiẓen, iẓẓel iḍaṛṛen.
Bu yiwet n tiṭ, ur iggan deg walim.
Tixsi immezlen, tekkat di tin uzan.
A baba! Wwten-aɣ, a mmi! Ɛeqlen-aɣ.
Ileddi Ṛebbi tibbura, mebla tisura.
Isem "yimma", yessidir mebla lmakla.
Ṭṭbiɛa am ṣṣifa, ur tettbeddil ara.
Yuɣ, annect ittaɣ ṭṭbel di tmeɣra.
Lebni d tazeqqa, mačči d ttnefxa.
Mel-iyi-d igran, ad ak-mmleɣ tilisa.
Tewwet s lqewwa, adfel d tiṛika.
Axxam-ik d axṛib, aẓekka-k d aɣrib.
Ad t-tebɛeɣ alamma imɣi-d gerninuc.
Ṛṛuḥ ccaqi, ad ittuneggel di nneɛc.
Cerreg ayen i tzemreḍ ad t-txiḍeḍ.
Ṛebbi mačči d lɛebd ad t-tɣellṭeḍ.
Ur ɛecceq deg uzeqquṛ, ad t-tbibbeḍ.
Amayeg ufella, iteffeẓ ur yesseblaɛ.
Anda teɣli zzerriɛa, ad imɣi ṛṛbiɛ.
A baba wwten-aɣ, a mmi ɛeqlen-aɣ.
Akken i s-tṛuḥeḍ i Ṛebbi, ad ak-iṛuḥ.
Irden s uṛeṭṭal, tameɣṛa s ttebriḥ.
Ittṛaǧu ufellaḥ, ad d-hubben leryaḥ.
Adɣaɣ ifsi, akerra acu ar ad yini.
Ṛebbi mi ara d isteqsi, yeɣleb llusi.
Nutni ččan akk tameṛmiḍt, wwin idrimen-nneɣ s tbeṛwiḍt, tura kečč ɛass anisa ad d-teffeɣ tfeṛciḍt, a bu tkaskiḍt.
Yiwen n waɛrab yeɛmeṛ ssuq.
Ani yekka buseḥṣel ad d-yekk busellek.
Amakar n useggwass-a, d win n qabel.
Dderya tettcettil, neɣ tettxewwil.
Tarda n leḥwal, seg umnaṛ ar daxel.
Tissulya d leɛmum, tarwa di lehmum.
Amdan isfulluqen, ur ittaf iḥbiben.
Amɣar yemmuten, d agerruj i yeṛuḥen.
Ass amcum, ideg ur sseglafen iqjan.
D ibki n tzantin, i yettanin tilkin.
Deqzalla tɣelli-d akk ɣef medden.
Ɣileɣ d sslaṭen, ziɣemma d ccwaṭen.
Iɛdawen imeqqranen d at igennuren.
Ifka-yas imassen, yurez-as ifassen.
Imi-s d ameqran, afus-is d aquran.
Irgazen kettben, iḥezzazen ḥettben.
Isɣaṛen iṛqaqen sseṛɣayen izuranen.
Isla i wat laxert la ttemsewwaqen.
Iṣṣeḍ am win yeččan tacriḥt uqjun.
Kifkif, a win ixanen, a win yukren.
La tfeṛṛceḍ iḍaṛṛen-ik am umextan.
Seg asmi nnuɣen, msendudren allen.
Tesbeɛbeɛ tixsi, uzzlen-d izamaren.
Tezdeg s tɣiɣact, ticṛad s idammen.
D tibkit n zzan, i yeɣeẓẓen izan.
Ulac cciṭan, sennig win iskiddiben.
Ur iqqeṛṣ uyeddid, ur nɣilen waman.
Ẓẓeǧǧ tacekkart n walim i uḥeggan.
Zzit uzemmur d iniɣman sseǧhaden.
Agujil d agujil, a lukan s učamar.
Iweṣṣf-ik Ṛebbi am widen n wudrar.
Nekni nettḥebbiṛ, Ṛebbi ittḍebbir.
Tameṭṭut-agi d asif ur nettwazgar.
Ar nsel i uɣyul yuɣwas di lebḥeṛ.
Yemma jida teṭṭef aẓaṛ, tɣil d aḍaṛ.
Ur ittqabal ḥedd azrem ɣeṛ lɣaṛ.
Win izegren lebḥeṛ, isehl-as iɣzeṛ.
Awal, ssu-yas di tidet, rrnu-yas.
Ayefki n tsedda di tyeṭṭit n mmi-s.
D lqella n tecriḥt i yeččan bibras.
Mi neṭleɣ aqejjir, ad d-iffeɣ ufettus.
Muqel s udem-is, ad tissineḍ ul-is.
Welleh, a lukan ad ṭṭseɣ deg iciwi-s.
Win iččan ayla-s, issidir i tillas.
Win iṭṭalaben zzayed, ittaf nnaqes.
Am win iɛellqen ddekkaṛ i teslent.
Ayen nettqellib, tečča-t tmeqbeṛt.
Lmut s nnuba, am yiẓid ɣeṛ tessirt.
Mi k-d-inna: bat, ini-yas: ḥatt.
Myeffin d aman, si tala n tzerzert.
Ur iṭṭif la agelzim, la tagelzimt.
Ur tneqq cedda, ur tessidir telwit.
Ur tettekk ara tecreṭ zdat tamart.
Ad d-yuɣal uqeṛquc seg imi n taɣaṭ.
Issuli-yi-d taslent deg waɛrur-iw.
Ad kem-itaweb Ṛebbi, ur am-yeddi ccqa.
Ad k-issukk Ṛebbi ansi ikka iḍelli!
A lḥif n tegrar, ameṛṛẓu n tgecrar!
Ad t-ig Ṛebbi n at ṭṭaɛa d ṛṛeḥma!
Ad aɣ-iǧɛel Ṛebbi di telt lbaqi!
Ama sseɛd-nneɣ deg wayen i nettwali!
Ddunit ɣwezzifet, ur teẓrim tehri-s!
Yusa-d win k-irnan, a win i yi-irnan!
Leḥmuṛegga n tmeddit, iṭij taṣebḥit!
Lleh yeɛṭi-k aɛebbuḍ deffir tezmert!
Ma isleb, ad isleb kan ɣef yiman-is!
Ma yeṭṭef igenni, ad as-d-ibru fell-i!
Ur ssaram ttelqim di ttejṛa n llim!
Xdem lxiṛ i teẓrut, ula i tweṭṭuft!
Yyaw a yinebgawen s axxam n ɛemmi!
Tixsi yimmezlen, tekkat di tin uzan.
Tasebbalt ma tneggi, asagem iwumi ?
Win ur iwwiḍ wawal, ayɣeṛ issawal ?
Ayen d-ifka igenni, tezmer-as lqaɛa.
Lamin n taddart, ur ittwaxellaṣ ara.
Ṣṣbeṛ i lmeḥna, am sskeṛ i lqahwa.
Tameṭṭut d tamda, argaz d targa.
Tettubeddal tsedrit mačči d ṭṭbiɛa.
Am dderya n taɣaṭ, mi d-ilul, ibedd.
Mi teṭṭes tessirt, tṛuḥeḍ ad teẓdeḍ.
Anda teɣli zzerriɛa, ad d-imɣi ṛṛbiɛ.
Igenni ur irfid, lqaɛa ur tesseblaɛ.
Yiwen n ccɣxel ay txeddem am inifif.
Lexla ur nefrig, acemma ur as-idrig.
Aqjun ifka-yas Ṛebbi sebɛa leṛwaḥ.
Adɣaɣ ifsi, akerra acu ar ad d-yini.
Aḥlil win iẓran, aḥlil win ur neẓri.
La icerreḍ awezɣi deg win ur nesɛi.
Ma tɛuzzeḍ iman-ik, ad k-iɛuzz Ṛebbi.
Tefka irden ar tessirt ur ten-tefri.
Tiṭ tazeṛqaqt tesɛa aẓar n tisselbi.
Ur d issusuf ḥedd tament seg imi.
Yir ccɣel ula iwumi, yif-it iɣimi.
Lmizan deg ufus-ik, Ṛebbi sennig-k.
Dderrya tettcettit, neɣ tettxewwil.
Iheddeṛ s yiles ur as-nelli deg ul.
Win ikkaten lexyal, ad izgel leḥlal.
Win ur nettnawal, ur as-ilzim wawal.
A lfahem yiɣṛan, ssefru-yi-d lemnam.
Ixṛez-iyi-tt am tin n Musa Usemmum.
Ma ibɣa Ṛebbi ad d-ifk, yessen axxam.
Mi m-ikkunner seksu, err-it-d aɣṛum.
Tiziri tneqqes, anef ɛad a bnadem.
Am win itekksen isellufen i uqjun.
Atmaten d atmaten, aɛebbuḍ ibḍa-ten.
D lemɛanda n tnuḍin i yexlan tudrin.
D lqella n uksum i yesseknafen turin.
Bges, ɣur-s inumak-nniḍen.
Ibedd ɣef tneṭlin, isberwi lmeggtin.
Imi-s d ameqqran, afus-is d aquran.
Iṭij, ageffir, d tameɣṛa n wuccen.
Izgaren akken mseḥṛaten i kerrzen.
Leḥmala n tyaziḍt ur nesɛi tibbucin.
Nnan, nnan, ad d-yuɣal ar wi t-innan.
S yisem n Ṛebbi i d-ittara tiɣeṭṭen.
Temleḥ, am waggur iwumi zzin yitran.
Ttif cwiṭ ẓiden, wala aṭas ṛẓagen.
D taqerruyt n tɛekkwazt i yeɛewjen.
Ufan agerruj yuɣal-asen d tirgin.
Ur d-itekkes usennan mebla idammen.
Wid icceččen ifen lḥeǧǧaǧ icewwqen.
Win isxeṛxuṛen, yessawal i imakaren.
Zdat ittecmummuḥ, sdeffir iḥeṛṛeq.
Asawen ɣef wudem n uḥbib, d akessar.
Argaz ma iffeɣ tilas, ur ittwandaṛ.
Imma jidda teṭṭef aẓaṛ, tɣil d aḍaṛ.
Kra xedmeɣ n lxiṛ, yuɣal-d d ixmiṛ.
Aql-i am win i yeffulḥen ar xalt-is.
Iwweḍ-d laman armi d ɣuṛ-s, yers.
Ikkat uḥeddad afḍis, iḥfeḍ-it mmi-s.
Ikker-d ufrux yesselqaḍen baba-s.
Inisi ur d-isbanay ara taqadumt-is.
Snedheɣ amcic, issendeh tajeḥniḍt-is.
Ur dhinen, ur mellḥen yimeslayen-is.
Yiwen iwwi-tt-id, wayeḍ ikemmel-as.
Axxam n tɛerɛarit, tikli taɛengarit.
Ayen yuɣ n tiytiwin, yal ass d taḥkayt.
Leḥmuṛegga n tmeddit, iṭij taṣebḥit.
Tikci s teɣṛaṛt, areṭṭal s tmeḥḥaṛt.
Win izerɛen aḍu ad imger tabuciḍant.
D iḥenges am timmist seddaw teɣṛuḍt.
Ad k-ifk Ṛebbi i ddfeɛ war amcafaɛ!
Acu k-iwwin a yaḥuli ad tettafgeḍ!
Ad izwer Ṛebbi tanafa qbel tilufa!
Amrar n ṛṛmel bdu-t-id ad t-nkemmel!
Awufan tislit am leḥrir i tsegnit!
Imiyeimma temmut, awer teqqim tmeṭṭut!
Ma ittfukku Ṛebbi, seg-k ad yi-ifukk!
Uccen iɛeddan di tlemmast n tejmaɛt!
Ur iqqaṛ ḥedd i yizem: ifuḥ yimi-k!
Win ihedṛen ittwexxiṛ, bɛed-as axiṛ!
Yiwen ufus ad k-islef, wayeḍ ad k-izlef!
Innum uɣyul deg yiger, dayem isnagar.
Ur ikkat wugur, ala aḍaṛ yeddan ḥafi.
Akken iqḍeɛ ujenwi, ay teshel tmezla.
Inebgi mi ara iqdem, teffeɣ-it lbenna.
Iṭṭes di tṛakna, yenna-as ccetwa teḥma.
Lɛaṣi ičča imensi, lmumen insa beṛṛa.
Tarikt ur tesɛa ara ṭṭfuṛ am tbarda.
Ttif laẓ n tuṣṣra, wala win n tummla.
Ur wwiɣ si tirect, wala seg ukerfa.
Yiwen wass i tt-id-iwala, tesseṛɣ lḥaṛa.
A neggren yizmawen, ttgelliden imcac.
A rrezg-nneɣ di lqid, nerna nessikid.
I wacu iṣleḥ Buzid ? i waman d yiẓid.
Ad t-taɣeḍ d asḍaḍ, ad t-tafeḍ d ablaḍ.
Iḥekku lbaḍna i win ukud ur iṭṭiḍ.
Times ugemmaḍ, ur tesseḥmay ameṣṣaḍ.
Ṭṭiṛ aḥṛuṛ ma iḥṣel, ur ittemqellaɛ.
Si leǧmaɛ ar leǧmaɛ, ad d-yas bujmaɛ.
I icennun d urrif, i iceṭṭḥen d lkif.
Axxam-iw la iṛeqq, meqqaṛ ad sseḥmuɣ.
Ittxemmis si ṣṣbeḥ alamma d lmesbeḥ.
Izreɛ-iten Ṛebbi am ibawen ɣef lluḥ.
Ur d-ittnekkar ṛṛuḥ alamma idub ṛṛuḥ.
Ɛemmi d yir ɛemmi, irna učči n yilni.
Hedṛeɣ-as i mmi, ifhem mmi-s n ɛemmi.
Kul yiwen ikmes nnṣib-is ɣeṛ Ṛebbi.
La nheddeṛ ɣef Ɛli ineggez ar Waɛli.
Lemmer ar lǧennet, yili tezwareḍ-iyi.
Win ur nesɛi asuṛdi, ad tyečč ukwerdi.
Lli tiṭ-ik, ma tɣefleḍ yedda uḍaṛ-ik.
Argaz lɛali, awal-is dayem ittwamsal.
Deg uxxam d izem, di beṛṛa d awtul.
Ttif tiderray ufus, wala tigad n wul.
Ur tleḥḥuḍ alamma s ccuka am uɣyul.
Zdat Ṛebbi aql-aɣ la nkess am lmal.
Asmi gerzen leɛwam, ur nessin leswam.
Adebbuz n telkin, ameccaḥ n teṛbutin.
Ansi i d ikka waḍu, ad t-yerr ɣer din.
D lqella n uksum, i yesseknafen turin.
D Ṛebbi i iraden, d tabarda i yemmalen.
Kra ikka yiḍ, am win ittɛuddun itran.
Lalla mm tɣaltin, ur tettegg tixxamin.
Mazal aẓar yuɣen di lǧedra yeqquṛen.
Mazal ur t-ssarden, mi t-yeɛna ɛezṛayen.
Mi ɣaben yizmawen, ad sreɛrɛen yiḍan.
Taḍsa n wuglan, aṭas ay teǧǧa ɛeryan.
Tebges s uzrem, txellel s tɣirdmiwin.
Ttalint iceṛfan, ur zegrent iɣwezṛan.
D tiqeccaḍin i yesserɣayen izeɣwṛan.
Umneɣ-k ay uccen, teččiḍ-iyi iɣiden.
Ur bnin tudrin, armi ɛyan di tneswin.
Ur t-qeṛṛen ara ar warraw n wudayen.
Ata wul-iw itxeyyeq, ibɣa ad ifelleq.
Ittzuxxu umeksa ma ulac bab n yiger.
Kra n win ittɣawalen, yekkat-it wugur.
Lemḥibba s cnafer, leqlub d lekwafer.
Ass ad teqqerqer, ass ad tebbeṛbeṛ.
Mi txedmeḍ lxiṛ, ad ak-yuɣal d ixmiṛ.
Aɣyul n leḥbas, ɛebbi u rkeb fell-as.
Alɣem ittwali kan taɛrurt n gma-s.
D acḍaḍ zeddigen iɣef ittban wammus.
Ittḥemmiẓ iman-is, iqqim ɣef ijufaṛ-is.
Zzwaǧ yiwen wass, aḥebbeṛ-is aseggas.
Ssusen iḍaṛṛen-iw am uqejmuṛ n maras.
Tameṭṭut lɛali, ḥseb-itt d aterras.
Ur d-issusuf ḥedd tament seg imi-s.
Win ibɣan tamaziɣt, ad yissin tira-s.
Yir tawellit, muḥettmet i yimawlan-is.
A tawaɣit, ittwaxleq lɛebd i tnimirt.
Aɛdaw am lexṛif mi iwwa teččeḍ-t.
Aɛdaw am turet, ansi tewɛiḍ bbi-t.
Ccib nnaṛ, ittewqim ssem di taddart.
Iḍulan ar teṛbut imawlan ar tebburt.
Neɣ-it, zlu-t, ayen ilmed, ma ittu-t.
Tufrar tagut, iffeɣ leɛtab ɣeṛ tafat.
Ur d-ittak uɣerbal, alamma iṛwa-tent.
Am win ittṛaǧun tamellalt si tyaziḍt.
Lebḥeṛ ittbibbi lembabeṛ ur iɛeggu.
Argaz ur nesɛi tissas, mačči d argaz.
Xas ur t-iluɛa ḥedd, ilaq ad d-inṭeẓ.
Iṭṭes di tṛakna, yina-as ccetwa teḥlem.
Iḍudan mxallafen, xelli ɛad a yimdanen.
Am rrezg-nneɣ di lqid, nerna nessikid.
Amdan ur neɣri, tif-it teqbuct uyefki.
Ad d-issers Ṛebbi tagertilt n ṛṛeḥma!
Ad am-ig Ṛebbi am tgejdit deg unnar!
Ar kem-ɛeṛḍen ɣer tmeɣṛa, tebduḍ ccḍeḥ!
Awi-yi-d aman ɣef ideg mnaqaṛen idurar!
Ayen tebɣiḍ iqḍa, ayen tugadeḍ ixḍa!
Bab n lxiṛ ittenjaḥ, wali ɛad aburaysu!
Ma tebɣiḍ ad timɣuṛeḍ, ssemẓi iman-ik!
Ma teṣṣdeḍ, ṣṣed kan ɣef imawlan-ik!
S leɛnaya n wat yigrawen d wat wurawen!
Sser-is d yemma-s, kkes-itt, ffer-itt!
Tenna tebburt : err-iyi, ad rreɣ lada!
Ur telliḍ d akufi, ad deg-k xezzneɣ!
Xdem am lǧaṛ-ik, neɣ sekkeṛ axxam-ik!
Zerɛeɣ lxiṛ di lxali, ad nelk ur neɣṛi!
Anda nwiɣ tafat, i ufiɣ lehwa tekkat.
Win iwwi wasif, ittaṭaf ula deg uzzu.
Melmi temẓi ifilku, mi d-ikker irekku ?
Anida inger laman, ur tettiwsiɛ ṭṭbiɛa.
Axxam d tamda, at Ṛebbi d tiregwa.
Ayen d-ittasen s tmara, ur ittdum ara.
Ayen irsen ɣef tzeqqa, tettawi-t tgerfa.
Illa wass-a, illa uzekka, illa uẓekka.
Illa yiwen n wawal, iffukti ɣef ɛecṛa.
Izi izga s ccna, ziɣ ɣef ugudu i yella.
Lemmer ad ḥkuɣ i wasif, ad yeǧǧ tazzla.
Taxessaṛt teshel, i yeṣṣeɛben d lewqama.
Uǧǧwen aman s llitra, akal s lmitra.
Win ijeṛben tasa, ad yeens anida nensa.
Yiwen wass i tt-id-iwala, tesserɣ lḥaṛa.
Zzwir-iten ass-a, ad k-zwiren azekka.
Ikker-d di lezzayer, ittusbeɣ d aɛṛab.
Am izimer aksas, ur ikkat ur ixebbec.
Ur ttuɣal d aclim, ad k-neqbent tyuzaḍ.
Tamɣaṛt n lǧahennama, tettɛeṛṛiḍ zzwaǧ.
Ar tdemmreḍ taɣaṭ, ar ad d-tefk ayefki.
Asmi ar ad irad s trusi, cwiṭ d iɣisi.
Hajeṛ si tmurt iteggen lɛib i uɛeṛḍi.
Lfahem s timmi, fiḥel ma yehdeṛ yimi.
Ssu-yas a ḥebruri, i udfel ad innerni.
Ttif ajellab uɛemmi, wala axelxal ubeṛṛani.
Susef s igenni, ad d-uɣalent s udem-ik.
Ad k-ččeɣ a yabelluḍ, iḥettem-ik lḥal.
Ad ak-mleɣ amek itegg, amek ifettel.
Lfeṭṭa taqdimt, ur tt-id-ittali nnkel.
Ur t-tmelleḥ ara yemma-s asmi d-ilul.
A tiṭ ɣlayen, timmi tekka-d sennig-m.
Issufeɣ-d idammen gar yiccer d uksum.
Lɛebd alemmam, iteẓẓu ilili deg uxxam.
Win ittaǧǧan di leḥqq-is, werǧin indem.
Aḍaṛ ileḥḥun ittawi-d, neɣ ittaǧǧa-n.
Ala taseksut i ur nezdi ara gar-asen.
Atmaten ttemyeffaẓen, ur ttemseblaɛen.
D aqemmuc ičibib, i d-iberrun i yizan.
Ddeɛɛa lwaldin, am tceṛket i undin.
Deg wass n lɣeṛga, yif-it win izedlen.
Iḍudan mxallafen, xelli ɛad a yimdanen.
Iger iṣaben, ur izmir win ara t-iffren.
Iḥder sɣuṛ bu qeḍran, werǧin d aẓidan.
Sselɛa lɛali, ur teḥwaǧ ara imsewwqen.
Ttif win i yi-iwalan wala win i yi-iwatan.
Ur bnin tudrin, armi ɛyan di tneswin.
Win issebruyen ad d-igri deg iɛwiqen.
Xas ttemyeḥḍaṛen, ulawen ur myelḥamen.
Ddiɣ d yir aṛfiq, iǧǧa-yi deg yir amḍiq.
Ddeɛwa n lkafer tettezzi di leḥdafer.
Ittban kan ccan-is di tizi n liser.
Ṣṣbeṛ iẓebber, tasusmi txeddem leqheṛ.
Aɣyul n leɛbas, ɛebbi u rkeb fell-as.
Akessar d akessar, Ṛebbi ifka afus.
Anda iwweḍ ccan-is, ad yaweḍ lɛaṛ-is.
Ili-k d alemmas, ur ttzid, ur ttenqas.
Iẓṛa uzrem anida iccencel ticlemt-is.
Kersen-t ifassen-is, fsin-t wuglan-is.
Lmektub, ur iksan ḥedd ad t-id-ikkes.
Mi temmut tegmert, iɛalleq-as asegres.
Negra-d di lqum, yissendahen yemma-s.
Tamda umalus yugar din mkul ɣerrus.
Win igemren tament, imecceḥ iḍudan-is.
Win ixeddmen s wass, ur iqeṭṭaɛ layas.
Win izzuɣṛen afurk, izzuɣer taseṭṭa-s.
Ḥebruri taṣebḥit, a-tt-an tusa-d twaɣit.
Ittɣenni ala seg agus tt-ttakessart.
Lfeṭṭa ur tt-ittara ḥedd d taɛrit.
Ssuddem a yibrir, ad afent ayen ara brint.
Win i k-ifkan tibṣelt, err-as ticcert.
Win ibɣan tidet, ur ittnadi tiḥilet.
Am at tizi Hibel, yittnezzihen i waḍu.
Asɣar bu twekka, i t-ittṛaǧun d rekku.
Bab n lxiṛ ittenǧaḥ, a waliɛad abṛaysu.
Win iɣef terɣa tmiḍt-iw, isderɣel tiṭ-iw.
Win iwumi iḍul ubrid, iṣemmeṛ aɛudiw.
Ad k-ineɣ Ṛebbi s lmus ur nettwanebbeh!
A win illuẓen, ur ɛennu lqut d-ijeɣlen!
Ad am-iẓẓu Ṛebbi tigusa deg uxxam-im!
Ad ihuzz Ṛebbi,amud-ik ɣer at laxeṛt!
Balak ad k-ɛeǧben yisɣan d llebsa lsan!
Sečč-it, ssels-it, ketteṛ-as iɛekkzan!
Iṭṭewṭew, am uqjun mi ara s tiniḍ : ṛṛeẓ!
Ṛṛɛud deg igenni, lemɛun ɣer-k ad yini!
Ṛuḥ ay aɛṛab ar lexṛif, neɛṭi-k jajja!
Ttif xir aḥbib n wawal wala win n nnwal!
Uccayen, imnayen, ay at Yaɛqub a-ten-ayen!
Ttif win iggunin tacḍaḍt, wala tanebḍaḍt.
Win ar a iṛǧu udles, acimi i la idess ?
Jelleb s igenni, ad d-tuɣaleḍ ɣeṛ lqaɛa.
Kul yiwen iteddu d win ukud i d-imsuwa.
Lmeɛna ɣeṛ lefɛayel, mačči ɣeṛ ṣṣifa.
Tiderray n lmeḥna ttuɣalent d lmeɛna.
Ur d-ǧǧin imezwura ayen ara ad rnun ineggura.
Urgaɣ targit, ad tt-ig Ṛebbi di lexla.
Ttif leḥkem ljayeṛ, wala leblad ssayeb.
Win ideɛɛun i urbib, tettas-as-d deg uḥbib.
Yugi uɣyul lǧennet, ma llan din warrac.
Zwaǧ-is, assalen llan, isebbaḍen ulac.
Leɣbaṛ iteddu s agudu, iḍuman s aqabuc.
Ssu-yas a Ḥebrurec, i udfel ad iɛanec.
Simmal tesmunjuṛeḍ, simmal tettenfufud.
Cceḥna am tazart, kkes aqedmiṛ teččeḍ.
Kečč a Muḥend nqec, nekk ad lehteɣ.
Aɣyul-iw iṛuḥ, tabarda fell-i tettfuḥ.
Mi ara iǧǧuǧeg lemleḥ, ad isɛu uɛdaw ṣṣeḥ.
Amdan lɛali, ur iheddeṛ deg imi ur ili.
Argaz sennig-i, si tmeẓẓuɣt ad yi-yawi.
Seg wass mi i yi-gren awri, ur wwiɣ iri.
Win ibɣan ad iraɛ, ad d-ijab ala ccḥani.
Win ixedmen lḥaǧa, ad tt-id-isfeḍ ɣuṛ-i.
Zdi, ad nezdi, meɛna aḍebbeṛ d nekkini.
Mi tt-tkemceḍ, Ṛebbi ad tt-ikmec fell-ak.
Ssusef s igenni, ad d-uɣalent s udem-ik.
Iḥember unyir-is am taɛrurt n ulɣem.
Ikker wabbu deg walim, ḥedd ur yeɛlim.
Amcic ma isfuḥ aksum, itezzi i lkanun.
Anda ɛummen iɛeṛḍiyen, ay ɛummen ccwaṭen.
Anda tewwteḍ afeṛḍas, ad d-alin idammen.
Anect tesɛiḍ n cci, i tesɛiḍ iḥessaden.
Aqcic am uwri, ma ur iddiz, ur iberren.
At uxxam rtaḥen, ccwal ar iɣerdayen.
Čččiɣ seksu iṛedmen ɣef dderya n wudayen.
D ayaẓil i ɣ-izzuzfen lḥif, i ɣ-izzin.
D ayen i ken-isbezgen, i ɣ-isseḥlulin.
Ɛuhdeɣ tikli d wissin, xas d gma aḥnin.
