I yettmeččan d ulawen mačči d udmawen.
Iṣella-d s widak i s ttmenɣan medden.
Kulci yeggan siwa tabenɛammet d waman.
Lehduṛ ma xlan, d aṣeggad mebla nnican.
Ma teddiḍ s laɛqel, ad teččeḍ ayen yewwan.
Ṛḍan akk medden, ala aɣbub i d-iqqimen.
Tameṭṭut iḥerrzen, tif tayuga ikerrzen.
Tefka irden ar tessirt, ur ttwafernen.
d tiqecḍatin i yesserɣayen tizeqquṛin.
Ṣṣbeḥ ad mjeddaɛen, tameddit d iḥbiben.
ṢṢṣbeṛ iẓebber, tasusmi txeddem leqheṛ.
Ur ttak cclaḍa i win innumen abuneqqaṛ.
Iccer ur iban d aksum, ur iqqim d iɣes.
Iṭṭamaɛ lxiṛ deg win ur d-tgi yemma-s.
Mi ara terwiḍ tamda, ad d-ikker wallaɣ-is.
Mi yessers uḥeddad afḍis, irefd-it mmi-s.
Tameṭṭut d lsas, argaz d ajgu alemmas.
Ur tettembiwil tessirt, alamma s ufus.
Urfan umceddal, i yeɣeẓẓen taqejjiṛt-is.
Win ittqelliben ɣef zzayed, ittaf nnaqes.
Iles issugut-itent, aqeṛṛu ittaɣ-itent.
Laɛtiq n txabit, d amur-im a timnifrit.
Ttif win iggunin tacḍaḍt, wala talemḍaḍt.
Ufhim s tiṭ, ungif s lhezz am teɣliḍt.
Akken teḥma ccetwa ara  yismiḍ unebdu.
Am at tizi Hibel i yettnezzihen i waḍu.
Awal d amezwaru, aneggaru iwwi-t waḍu.
Azger ičča atemmu, tayuga tečča atemmu.
Mcettament seg iḍaṛṛen armi d aqeṛṛu.
Aql-i am uzger, tafekkalt ɣef tuyat-iw.
Iluqeb uqedduḥ sḍel, izmummeg ulemsir.
A nnger-ik a yul, tarigt tuɣal i uɣyul.
Ad k-id-isxeḍ Ṛebbi akken d-isxeḍ ibkan!
A taxatemt tadehbit, i yeqqen uḍad aḍeṛfi!
Ar k-ččeɣ a yaberčečču ilmend n ciccu!
Ṛǧu ar k-id-iṣaḥ ujdaṛ, tḍemɛeḍ axxam!
Aɣ-itt-id a yiblis, ad ak-nefk nnefṣ-is!
Awah a yiger-iw, ad tifeḍ iger n medden!
D akraren i yennuɣen, erret uzal s axxam!
Ismexlil akken ad s-inin medden : aḥlil!
Laɛtiq n txabit, d amur-im a timnifrit!
Ssiwɛeṛ aqjun-ik ma tebɣiḍ ad ittɛassa!
Ur xelleḍ lɛali d dduni, ulli d tɣeṭṭen!
Win ur nesɛi nnif, awer t-id-yaf lexṛif!
Ittqissi bnadem aḍaṛ-is ilmend n ṭlaba.
Agad Ṛebbi akked win ur nettagwad ara.
Amakar iddem tanuga, lḥaǧ isbeɣ talaba.
Amɣar mi ibbehba, i t-inefɛen ala lmuta.
Aqjun d yir netta, isquduṛ mebla ssebba.
Ceḥḥa tugi Yusef, asbizzer yugi Ɛmaṛa.
Izi izga s ccna, ziɣ ɣef ugudu i yella.
Llufan mi ara d-yini kra armi ittuweṣṣa.
Ma ur teẓdimeḍ ara, ur k-id-ittṣaḥ wara.
Ṛebbi idda d bu tyuga, mačči d bu tnuga.
D taqejjirt n ugujil i tesɣersen taṛakna.
Qessam bu leɛyub, ifka taninna i uɣbub.
Ttif leḥkem ljayeṛ, wala leblad ssayeb.
Zwaǧ is assalen llan, isebbaḍen ulac.
Aḥbib bu uɛebbuḍ, tif-it lgelba n ubellud.
Tewweḍ teqbaylit armi d ɣur-s, tebded.
Tiɣri nesla mi nteṭṭeḍ, tugar kul tayeḍ.
Lweṛd am umadaɣ, anida t-teẓẓiḍ ad yaɣ.
Seg wasmi sɛiɣ dderya, sḥelleɣ, sḥeṛmeɣ.
Tewwiḍ d taɣwebbaṛt-ik armi d ɣer-neɣ.
Ayen yuran deg usenduḥ, ula aniwer iṛuḥ.
Lxiṛ d win n wass-a, win iɛeddan, iṛuḥ.
Mi ara iǧǧuǧeg lemleḥ, ad isɛu uɛdaw ṣṣeḥ.
Tacriḥt icellḥen imellḥen, werǧin tfuḥ.
Amṛabeḍ ur neɣri, tif-it teqbuct n yiɣi.
Taqcict tettwaɛlleq, ur teddi, ur tebri.
Tekkseɣ isellufen i waydi, ihebber deg-i.
Urɣu n teẓgi ilindi, tariḥt-is, ass-agi.
Win ur nessin lemɛani, ur iferru ddɛawi.
Annu ma iqwa ičča-k, ma iḍɛef ičča-k.
Awal am terṣaṣt, mi iffeɣ ur d-ittuɣal.
Tiɣrit n tmeṭṭut, d aḍellel i teṭṭellil.
Lemmer uccen d aweqqam, a-t-aya iga axxam.
Mi tweffreḍ lḥaǧa, ad ak-d-tini anɛam.
Acu ad d-tagmeḍ si lkanun? D iɣiɣden.
Aqjun iṣṣḍen, ara t-iḥekmen d imawlan.
Iɛujjem uɣyul ɣef alim, mi iwala timẓin.
Iger-d nnehta s wurfan, ččuṛen ikufan.
Yuɣal ttmeṛ d lmeɛǧun deg imi n uqjun.
Lmumnin ad ak-ḥlun, lɛuṣṣat ad mseglun.
Nwala ayen nečča, ur nwala ara aɣ-yeččen.
S yiɣil aberkan, i d-yusa uɣrum acebḥan.
