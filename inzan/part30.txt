Ur ḥemmleɣ gma, ur ḥemmleɣ wi t-ikkaten.
Win iqqes uzrem, ittagad ula d aseɣwen.
Win yiwwi wasif, ittaṭṭaf deg umagraman.
Tamellalt-ik teṭṭeṛḍeq, lɛin-ik iɣeṛṛeq.
Lemmer ittuɣal lxiṛ, yili yuɣal i uzger.
Iṛay-ak lkil-nni i k-issufɣen s iɣzeṛ.
Lǧehd issencaf, tawant tessexsaṛ lehduṛ.
Ma txedmeḍ ayen n dir, Ad k-itbaɛ usajuṛ.
Ṛṛeḥma n Ṛebbi s liser mačči s laɛṣeṛ.
Telzem-ak tkweffaṛt deg unebdu n leḥṛuṛ.
Ttif aɛebbas aḥṛuṛ, wala meyya di leɛṛuṛ.
Ččiɣ tament d wudi, ssegreɣ amerɣennis.
Agdud mebla idles, am umdan mebla iles.
Ala aḍebsi aɛisiw, i yetteffɣen tamurt-is.
Amezwaru zwarent-as, aneggaru grant-as.
Iggumma ad isteɣfeṛ, ula gar-as d bab-is.
Irkeb aɣyul-is, la isteqsay ɣef zzayla-s.
Kul yiwen, issen amek ara yenṭel jida-s.
Mi tenṭeḍeḍ s aseɛdi, ad k-inṭeḍ seɛd-is.
Tayerza n ulɣwem, ayen ikrez ad t-yeɛfes.
Win iččan lḥeqq-is, issidir i wallen-is.
Win isnuɣben Ṛebbi, ula as-d-ig lɛebd-is.
Acu k-ixuṣṣen ay axxam? D tigejdit.
Deg igenni dduklent, deg iẓuṛan feṛqent.
Iḥdewwes ɣef texṛiṭ-is, yal ass d taḥkayt.
Iles ittḥawal-itent, aqeṛṛu ittaɣ-itent.
Issenḍuḍeɛ-it Ṛebbi armi iccedha lmut.
Kul wa yeɛǧeb-it ṛṛay-is, ulukan dir-it.
Laɛtiq n txabit d amur-im a timnifrit.
Medden ferrun-tent, netta iḍellu-tent.
Ttif lḥecma n ddunit, wala tin n laxert.
Win ur nesɛi tarbaɛt, ur ittɣimi deg tejmaɛit.
Yir lehduṛ am lḥentit, akken ay ṛẓagit.
Aberkan n uqeṛṛu, sḥeq-it, ulac daɛwessu.
Aɛekkaz n wulmu, ur ikkat, ur ittfukku.
Imlal fuffu ɣer fuffu, cciṭan ad isseḥmu.
Lɛebd yewwet laẓ s aqeṛṛu, ur t-itettu.
Lɛid ad tɛaddi am aḍu, kul cci yettfakka.
Lukan ad ifhem uẓru, ad as-ḥkuɣ ad iru.
Ad neẓẓeg tileqqaqin, ad nernu timegguyaz.
Awal yeswan alef, sexseṛeɣ-t deg umṣeṛṛef.
Ayen illan di tasilt, ad t-id issali iflu.
Win i s-innan lexla ixla, i yexlan d netta.
Anida tella nneyya, aḥayek ad idel meyya.
Win izegren asif, ur d-iɛan deg uneggaru.
A taqbaylit ma iṭṭes sseɛd-im, ssaki-t!
A yigenni bu itran, lqaɛa d igersalen!
A yul ddu d uḍaṛ-ik, ur leḥḥu ɣef lhawa!
Ded uḥeggan ur ttɣafaṛ, ur ttmenṭaṛ ay aḍaṛ!
Ccɣel-ik xdem-it, tregleḍ imeẓẓuɣen-ik!
Win iḥuza inijel, ad yaf ssebba i iɣimi.
Anwa i yezemren i tmes, ma yeɛzel weḥd-s?
Ilha win yettkaden i tmezwura d tneggura.
Illa yiwen n wawal, uɣalen lulen-d ɛacṛa.
D taqejjiṛt ugujil, i yesɣeṛṣen taṛakna.
Win yufan ayen ẓiden, ur t-id-yessusuf ara.
Win yisɛan trika, ur tt-ittawi s aẓekka.
