Yiwen yella ulac-it, wayeḍ ulac-it yella.
Mennaɣ-ak meɣṛud n yimcac, ad k-iseɣṛuṛed.
Netta d ijiṛmeḍ, lberd deg-s la ikeṛṛeḍ.
Amcic inumen tuggi, ulaqṛaṛ ad ittwaṭṭef.
Ttif lmut s nnif, wala tameddurt n lḥif.
Ur neǧǧeṛ zdat umɛallem, ahat ad iɣulef.
Ṛṛay ur nessuffuɣ, irennu i umdan alluɣ.
Afexxaṛ, ar t-tektileḍ, ar a-kem-id iṣaḥ.
Am ibawen ɣef lluḥ, win igrarben ad iṛuḥ.
Ay aṣeggad n leḥnac, lfayda ur din telli.
Ayen d-ifka Ṛebbi iḥell i bnadem aɛeṛḍi.
Ṭṭbiɛa-s d tabrunt, laɛej-itt, ad terwi.
Lɛibad am tjujtin, wa yeɛmeṛ, wa d lxali.
Lemmer tasusmi d cci, agugam d ameṛkanti.
Ma ifut-ik ṭṭɛam, err aẓeddim ɣef useqqi.
Tasusmi yeggunin iswi, tif awal ur neswi.
Tenna-as teẓgi i tqabact: tḍurreḍ-iyi.
Urɣu n teẓgi ilindi, tariḥt-is ass-agi.
Aɣyul iɛelleq asegres, aɛudiw la ismuqul.
Tura mi tekfiḍ tuddna, ers-d ad nẓall.
Ad nheddeṛ i umsefhem, mačči i umsewhem.
Iɣerdayen n lexla, ssufɣen wid n uxxam.
Lemɛira ma tdum, tettaǧǧa-d xas anezgum.
Times n uẓemẓum, ma tekcem tiẓgi d lehmum.
Argaz d win i yettsaɛafen win i t-iɣelben.
Deg uzal d lexwan, deg yiḍ d lxeyyan.
Di Facebook d lexwan, deffir uzagur d lxeyyan.
I iwejɛen di lḥaǧa, ala win i ten-idefɛen.
Ifrax iččewčiwen, ur kerrzen s lemwaɛen.
La ittazzal uɣezfan, itbeɛ-t-id uwezlan.
Lemɛanda n tnuḍin i yenɣan argaz ur nuḍin.
Lxiṛ d cceṛ d atmaten, akken ay ddukulen.
Ttfakkan wudmawen, garrin-d yismawen.
Ttfakkan wudmawen, ttegrayen-d yismawen.
Ttif tidet issayasen wala lekdeb isseḍmaɛen.
Tura, d wid ixeddmen tiquṛaṛ i irebbḥen.
Win ɣef ṛwiɣ tuẓwirin, iffer fell-i tiẓuṛin.
Xas mṣelhan wudmawen, ur msedhan wulawen.
Yiwen wass i irbeḥ umcum, rran-t s aqelmun.
Yir amdan, urǧin yeǧǧi tezdeg deg umkan.
Zdat ttemyeḥmalen, deffir ttemyehbaren.
Zdat ttemyemcaḥen, deffir ttemyergamen.
Adaɛmamac, di tmurt iderɣalen, d azerqaq.
Dir win ittwehhin s uḍad ɣer tislit n unẓaṛ.
Lɛerḍ n baba meqqeṛ, ur ilaq ad imenṭeṛ.
Tewwet s leǧheṛ, lǧaṛ ur iteffeɣ ar lǧaṛ.
Ttif aɛebbas aḥṛuṛ, wala meyya di laɛṛur.
Ttif lmegget lmedkuṛ, wala lɛebd lmeḥquṛ.
Deg uceṭṭiḍ zeddigen ideg i d-ittban wammus.
Fkiɣ-ak-ifiṛaqes, deg ubeṛdi add k-iqqes.
Llufan ur neṛwi adɣes, ad as-yekɛec yiɣes.
Mi terfa tweṭṭuft, ad tɣeẓẓ taqejjiṛt-is.
Ula d iqceṛ n uɣrum, iweḥḥel gar tuɣmas.
Ur ittmettat lɣut, alamm ayekker-d gma-s.
Aḥbib am tɛekkemt, anda teɛyiḍ sers-it.
Baba ikseb leɣrus, nekk ur ufiɣ takeṛmust.
Ittudullu, am win ittwalasen di tkefaṛt.
Lmumen ittaɣ-itent, lɛaṣi irewwel-asent.
Ulac am tidet, lekdeb di bab-is itett.
Win yettabaɛen taḥlalt, ad s-tilwiɣ teclalt.
Ddu d ṛṛay umusnaw, eǧǧ aydi ad yeshawhaw.
A lfahem tferreh, ur ttḥemmil, ur keṛṛeh!
A lḥif yuran, ifen-aɣ at tmeqbeṛt amkan!
A nnger ufus yessusin tamazirt ubuneqqar!
A Ṛebbi cewwel win ihennan ad akk neɛdel!
A win ijebbden amrar, ixef-is a-t-a da ɣur-i!
A win isɛan aqeṛṛu, ḥezzeb, uqbel ad teḍru!
A win itettren iɣi, ulayɣeṛ teffreḍ agdur!
Allen-im d awermi, ayen ẓrant ad yennerni!
Argaz ur nxeddem, efk-as taṛuka, ad illem!
Argaz ur nxeddem, efk-as taṛuka, ad yalem!
Awal lɛali ḥfeḍ-it, awal n diri mḥeq-it!
Awer ikkes wi iɛerrḍen, wala wi ittgallan!
Aẓeṭṭa yegren ikkes, a lall-is ur ttayes!
Ffɣemt a tixessaṛin, kecmemt a tiweqqamin!
Ass mi lliɣ d agrud, ttruɣ mi ara sleɣ i yizlan ɣef tegrawla.
Tura Ttaḍsaɣ ɣef yiman-iw
Ad iniɣ d azgal i nezgel timunent-nneɣ.
Sudneɣ k, si tenyirt, ur k tettaɣ tnimirt!
Ur ttnaɣ d bu yimi, ad d-iger ayen ur nelli!
Win ibɣan ad d-izuṛ, izuṛ lebḥeṛ di ccetwa!
Win iččan ičča, ma d wayeḍ taṛbut tekfa.
Ay aleblab, ay aḍu, anida n teǧǧiḍ Ḥemmu?
Anwa i gzemren, i tmes, ma iaɛzel weḥdes?
Iṭṭukki uzger, cenna, i uɣyul ayɣer irna?
Asirem anda imḥa, ma teɛṛeq targit, cenna.
Imlal sidi d lalla, ɣewḍen abrid ɣer tala.
Issembawel ddeɛwa, armi d teqqel swadda.
Izem iɛḍes-d amcic, ilef iɛḍes-d aɣerda.
Lqewwa ur iǧǧi ara, lǧehd d win n tara.
Ttif tament n at Ṛebbi, wala tin n tzizwa.
Uqbel ad tzerɛeḍ kra, muqel akal amek iga.
Win ibɣan tament, isbeṛ i tuqqsa n tzizwa.
Win itthuddun yella, win ibennun yennejla.
Lliɣ ddnubat ulac, ɣuṛṛeɣ-d iqwjan, imcac.
Aqbayli, ar d isell i termegt, i yettcehhid.
Tidet tleḥḥu d ubrid, lekdeb ittmergigid.
Win ur tɣaḍ teṛwiḥt-is, ur t-ittɣiḍi ḥedd.
Mi tzerɛeḍ i yelhan, iban ad t-id-tɣellteḍ.
Ssif, ula ay teggwiḍ, eggw ula ay teččiḍ.
